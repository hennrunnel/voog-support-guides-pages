# Kuidas registreeruda ja alustada oma saidi loomist | Voog mitmekeelne koduleht ja e-pood

**Section:** Konto loomine  
**Language:** et  
**Original URL:** https://www.voog.com/support/konto-loomine/vooga-liitumine.html  
**Extracted:** 2025-08-05 07:49:06 UTC

---

Vooga liitumiseks klõpsa Voo kodulehe ülaosas asuval nupul Loo veebileht tasuta. Seejärel suunatakse sind disainivalikusse, kus saad sirvida näidislehti ja valida oma saidile sobiva kujunduse. Kujundust saad hiljem alati muuta  – loe täpsemalt kujunduse vahetamise juhendist.
Pärast kujunduse valimist, suunatakse sind edasi registreerimisvormi juurde. Sul on võimalik registreeruda läbi Voo registreerimisvormi või Google kontoga.Kuidas registreeruda Google kontoga?Saad registreerumisel kasutada Google kontot. Sellisel juhul sisesta ainult veebilehe pealkiri ja klõpsa Google’i nupul. Nii seotakse Voo konto sinu Google’i kontoga ja samal moel saad ka edaspidi sisse logida.Kuidas registreeruda registreerimisvormi kaudu?Registreerumiseks läbi registreerimisvormi on sul tarvis sisesta järgnevad andmed.Veebilehe pealkiri on sinu saidi pealkiri, sellega luuakse saidile esialgne veebiaadress. Sul on võimalik esialgsele aadressile hiljem juurde lisada nii tasuta ".voog.com" lõpuga kui ka täiesti personaalseid domeeninimesid (näiteks minufirma.ee).E-posti aadress - sisesta korrektne e-posti aadress, kuna selle kaudu saadame olulisi teavitusi, sealhulgas igakuiseid ülevaateid saidi statistikast, uuendusi ja teenuse aegumise teateid. Kui soovid seda aadressi hiljem muuta, saad seda teha, kutsudes uue e-posti aadressiga kontakti saiti haldama.Salasõna - vali tugev parool, mis tagab sinu Voo konto turvalisuse. Soovitame kasutada vähemalt kaheksa tähemärgi pikkust salasõna, mis sisaldab nii väike- kui ka suurtähti ning numbreid. Kui soovid oma salasõna hiljem muuta, saad seda teha lihtsalt, järgides juhiseid salasõna vahetamise juhendis.
Registreerimise järel käivitub sinu uuel veebilehel tasuta 30-päevane Voo prooviperiood. Selle aja jooksul saad rahulikult tutvuda Voo tööriistadega ja ehitada veebilehte omas tempos enne sobiva Voo paketi valimist.

---

*This content was extracted from Voog's support documentation for AI-friendly processing.*
