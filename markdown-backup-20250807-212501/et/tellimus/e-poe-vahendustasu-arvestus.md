# Vaata e-poe vahendustasu arvestust | Voog mitmekeelne koduleht ja e-pood

**Section:** Tellimus  
**Language:** et  
**Original URL:** https://www.voog.com/support/tellimus/e-poe-vahendustasu-arvestus.html  
**Extracted:** 2025-08-05 07:49:06 UTC

---

Standard- ja Pluss-paketis on vahendustasu 3% e-poe müügilt. Muide, kui kasutad maksete vastuvõtmiseks Voog Pay makselahendust, siis nende tehingute pealt me vahendustasu ei arvesta.Vahendustasu protsendi arvestame müügitehingu summalt (arve summa koos käibemaksuga). Arvestusse lähevad kõik e-poe tehingud, mille makse olek on Makstud – see tähendab, kui klient on jätnud arve maksmata või oled tellimuse tühistanud, siis selliste tehingute pealt me vahendustasu ei arvesta.Premium paketis ja Voog Pay maksetega vahendustasu puudub. Vahendustasu saad maksta arve alusel, mille väljastame siis, kui eelmise kuu lõpuks on maksmata vahendustasu kogunenud vähemalt 30 €. Arvel kajastuvale tehingutasule lisandub käibemaks. Täpsemalt käib arvutuskäik nii: Kui e-poes tehakse ost summas 50€, siis arvestab Voog tehingutasu järgnevalt:0.03*50€ = 1.5€. Tehingutasult arvestatakse lisaks ka kehtiv käibemaks (20%):0.2*1.5€ = 0.3€. Seega lõplik tehingutasu selle müügitehingu peal on1.5€+0.3€ = 1.8€. Ülevaadet enda poe müügist ja kogunenud vahendustasust näed e-poe raportitest. Selleks ava menüüst Pood > Raportid ning näed müügi ja vahendustasu kokkuvõtet kuude kaupa. Detailsema ülevaate nägemiseks klõpsa mõne rea peal.

---

*This content was extracted from Voog's support documentation for AI-friendly processing.*
