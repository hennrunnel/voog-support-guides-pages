---
title: Taustavärvi valimine
lang: et
section: kujundus
slug: standard-kujunduste-piltide-ja-tausta-muutmine
original_url: https://www.voog.com/tugi/kujundus/standard-kujunduste-piltide-ja-tausta-muutmine
updated_at: 2025-08-07T21:25:01Z
word_count: 354
---
Kui näed oma Voo lehel ümmargust pliiatsi ikooni, on sellel lehele lisatud tausta haldamise tööriist. Tavaliselt leiad tööriista ikooni lehe ülemisest vasakust nurgast.  

![Kursor 'Värv' nupul tausta haldamise tööriistas.](https://media.voog.com/0000/0036/2183/photos/Taustav%C3%A4rvid_ja_pildid_block.webp "Kursor 'Värv' nupul tausta haldamise tööriistas.")

Tööriista avamiseks klikka ikoonile. Olenevalt sinu poolt valitud kujundusest saad tausta haldamise tööriistaga sättida taustavärvi või taustavärvi ja taustapilti.

  

Kui tausta haldamise tööriist avaneb otse taustavärvi valimise vaatesse, saad sellel lehe alal valida ainult tausta värvi. Kui tööriist avaneb taustapildi muutmise vaatesse, saad sellel alal muuta nii taustapilti kui taustavärvi.

## Taustavärvi valimine

Taustavärvi valimiseks võid värvitabelis hiirega lihtsalt sobiva värvi peale klõpsata.

![Kursor värvivalikul tausta haldamise tööriistas.](https://media.voog.com/0000/0036/2183/photos/Taustav%C3%A4rvid_ja_pildid_2_block.webp "Kursor värvivalikul tausta haldamise tööriistas.")

Kui avad taustavärvi tööriista vaate **Täpsem valik**, saad seadistada ka taustavärvi läbipaistvust ning sisestada täpseid värvide väärtusi.

## Taustapildi valimine

Taustapildi muutmiseks lae taustapilt esmalt **Failid** menüüs asuva failihalduri abil Voo keskkonda üles. Seejärel ava tausta haldamise tööriist ja lohista pilt **Failid** menüüst tausta haldamise tööriista alale, mille all näed teksti **Lohista pilt failipaneelist siia**.

![Kursor lohistamas pilti tausta haldamise tööriista.](https://media.voog.com/0000/0036/2183/photos/Taustapildid_ja_varvid_3_block.webp "Kursor lohistamas pilti tausta haldamise tööriista.")

## Taustapildi ja -värvi samaaegne kasutamine

Kuisinu valitud malli tausta haldamise tööriist toetab nii taustavärvi kui -pildi valimist, saad neid ka korraga kasutada. See võimaldab taustapildile lisada tonaalsust muutva poolläbipaistva värvikihi.

Taustavärvi ja -pildi samaaegseks kasutamiseks määra esmalt alale taustpilt. Seejärel ava tausta haldamise tööriistas vaade **Värv** ning seejärel vajuta nupule **Täpsem valik**.

![Kursor nähtavuse reguleerimise nupul tausta haldamise tööriistas.](https://media.voog.com/0000/0036/2183/photos/Taustapildid_ja_varvid_4_block.webp "Kursor nähtavuse reguleerimise nupul tausta haldamise tööriistas.")

Nüüd saad suurendada värvi läbipaistvust, mis võimaldab taustapildil sellest läbi kumada. Nii saad otse Voo keskkonna seest lisada pildile lehe üldise kujundusega kokku sobiva ilme.

## Taustavärvi eemaldamine

Taustavärvi eemaldamiseks ava tausta haldamise tööriista vaade **Värv** ning vajuta värvitabeli paremas ülemises nurgas olevat punase joonega läbi tõmmatud ikooni.

![Kursor taustavärvi eemaldamise ikoonil tausta haldamise tööriistas.](https://media.voog.com/0000/0036/2183/photos/Taustapildid_ja_varvid_5_block.webp "Kursor taustavärvi eemaldamise ikoonil tausta haldamise tööriistas.")
