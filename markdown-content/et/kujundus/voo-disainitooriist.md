---
title: Disainitööriista avamine
lang: et
section: kujundus
slug: voo-disainitooriist
original_url: https://www.voog.com/tugi/kujundus/voo-disainitooriist
updated_at: 2025-08-07T21:25:01Z
word_count: 293
---
## Disainitööriista avamine

Disainitööriist avaneb, kui klõpsad halduspaneelil **Seaded** >**Kujundus.**  Disainitööriist ilmub ekraani paremasse äärde ning sul on võimalik lohistada see enda jaoks mugavasse asukohta.

## Disainitööriista kasutamine

Disainitööriist on mõeldud kogu saidi kujunduse muutmiseks. See tähendab, et disainitööriista sätted rakenduvad tavaliselt kõikidele sinu saidi lehtedele. Mõned spetsiifilisemad sätted rakenduvad kõikidele kindlat malli kasutavatele lehtedele (*Front Page, Common Page, Blog & news*).

![Kursor disainitööriista värvivaliku kastil.](https://media.voog.com/0000/0036/2183/photos/Voo_disainitooriist_block.webp "Kursor disainitööriista värvivaliku kastil.")

**Peamised stiilid**

Peamiste stiilide alt on sul võimalik muuta lehel kuvatavate menüüde ja linkide värve. Samuti on sul võimalik muuta lehel kasutatavat šrifti.

**Päis**

Kui soovid, et sinu veebisaidil oleks iga lehe taustapildi peal veel kindlat tooni vahekiht, mis menüünupud hästi välja tooks, on päise lisamise võimalus selleks ainuõige. Pane ka tähele, et sinu päisele on vaikimisi sisse lülitatud värv: läbipaistev. Selle muutmiseks klikka lihtsalt muule värvile. Samuti saad vaatest **Täpsem valik** muuta värvi toonilisi eriärasusi ning heledust.

**Alapealkirjad, Sisu, Nupp, Tabel, Vorm ja Jalus**

Neis alamosades saad muuta vastavate elementide parameetreid, teksti suurust ning mitmeid muid väiksemaid muutujaid. Kasutades Disainitööriista võimalusi saad oma veebilehe kergesti muuta just selliseks, nagu sina tahad.

## Kustomiseeritud kujunduse vahetamine standard kujundusele

Kui sa oled juba oma Voo veebilehe kujundamisega algust teinud, kuid soovid kujundust vahetada vali Voo alumisest halduspaneeli menüüst **Seaded > Kujundus > Ava koodimuutja** ning ekraani alumisest servast leiad lingi **Soovid valida ikkagi standardkujundust? Vaata meie kujundusi**.

![Kursor 'Vaata meie kujundusi' lingil koodimuutja vaates.](https://media.voog.com/0000/0036/2183/photos/Voo_disainitooriist_2_block.webp "Kursor 'Vaata meie kujundusi' lingil koodimuutja vaates.")

Sulle avaneb lehekülg, kust saad endale uue meelepärase kujunduse valida. Pea meeles, et kujunduse vahetamine eemaldab sinu saidile tehtud muudatused nagu sotsiaalmeedia nupud, vormid jne. Pärast kujunduse valimist saad tagasi lehekülje muutmisvaatesse, kui valid vasakult alt nurgast nupu **Muuda**.
