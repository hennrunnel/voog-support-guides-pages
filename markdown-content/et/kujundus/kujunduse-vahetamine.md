---
title: Kuidas vahetada oma saidi kujundust?
lang: et
section: kujundus
slug: kujunduse-vahetamine
original_url: https://www.voog.com/tugi/kujundus/kujunduse-vahetamine
updated_at: 2025-08-07T21:25:01Z
word_count: 211
---
## Kuidas vahetada oma saidi kujundust?

Ava Voo halduspaneelist menüü **Seaded > Kujundus**. 

![Kursor 'Vaata standardkujundusi' lingil disainitööriista aknas.](https://media.voog.com/0000/0036/2183/photos/Kuidas_vahetada_kujundust_block.webp "Kursor 'Vaata standardkujundusi' lingil disainitööriista aknas.")

Klikka kirjele **Vaata standardkujundusi** — nüüd avanebki vaade, kust saad enda saidile uue kujunduse valida

![Kursor 'Vali Nuuk' nupul kujunduse valimise vaates.](https://media.voog.com/0000/0036/2183/photos/Kujunduse_vahetamine_2_block.webp "Kursor 'Vali Nuuk' nupul kujunduse valimise vaates.")

Kursoriga kujunduse peale liikudes saad uue kujunduse ühe hiireklõpsuga aktiveerida või silma ikoonile vajutades kujunduse eelvaadet näha.

![Kursor 'Muuda saiti' nupul.](https://media.voog.com/0000/0036/2183/photos/Kujunduse_vahetamine_3_block.webp "Kursor 'Muuda saiti' nupul.")

Pärast kujunduse aktiveerimist vajuta nupule **Muuda** **saiti** — see viib sind tagasi sisu muutmisvaatesse.

Kui sa olid varasemalt malli muutnud, siis saad lihtsasti taas meie standardkujundusi näha vajutades disainitööriista allosas olevat linki **Soovid valida ikkagi standardkujundusi? Vaata meie kujundusi**.

## Kui vahetan enda kujunduse välja, kas siis minu saidi sisu tuleb sellega kaasa?

Jah. Küll aga tuleb arvestada sellega, et kuna mõnel disainil on vähem sisualasid või on mõned sisualad teistmoodi üles ehitatud, siis ei pruugi sinu uus kujundus kõiki olemasolevaid sisualasid enam näidata.

Muretsemiseks pole siiski põhjust — lehe sisu on meie süsteemis alles ning niipea, kui vahetad vana kujunduse peale tagasi muutub see ka jälle nähtavaks.
