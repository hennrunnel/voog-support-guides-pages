---
title: Sisualade tüübid
lang: et
section: sisualad
slug: mis-on-sisuala
original_url: https://www.voog.com/tugi/sisualad/mis-on-sisuala
updated_at: 2025-08-07T21:25:01Z
word_count: 484
---
## Sisualade tüübid

Sinu Voo sait sisaldab kahte erinevat tüüpi sisualasid - selliseid, mida saad ise muuta ja selliseid, mis tulevad kaasa sinu kujundusega ning mida muuta ei ole võimalik.

Olles loonud uue lehe, võid näha lehel ümmargusi plussmärgiga ikoone. Need ongi kohad kuhu saad lisada endale sobivaid sisualasid.

![Kursor 'Lisa sisu' nupul veebilehe muutmisvaates.](https://media.voog.com/0000/0036/2183/photos/Sisuala_block.webp "Kursor 'Lisa sisu' nupul veebilehe muutmisvaates.")

Kui vajutad "+" ikoonile, näed valikus järgnevaid sisualasid:

## Tekst

Tekst sisuala on ala, kuhu saad lisada tekstilõigud. Soovitame kasutada mitut erinevat teksti sisuala, et saaksid tekstid ära jagada ning neid vajadusel eraldi stiliseerida.

![Teksti sisuala koos tekstitööriistaga.](https://media.voog.com/0000/0036/2183/photos/Teksti_sisuala_block.webp "Teksti sisuala koos tekstitööriistaga.")

## Galerii

Galerii sisuala on loodud spetsiaalselt piltide jaoks. Pildid saad galerii sisualasse **Failid** menüüst lohistada. Loe täpsemalt galeriide loomise kohta [pildid ja failid juhendist](/tugi/pildid-ja-failid).

![Galerii sisuala koos sinna lisatud puuviljade piltidega.](https://media.voog.com/0000/0036/2183/photos/mis-on-sisuala-2_block.png "Galerii sisuala koos sinna lisatud puuviljade piltidega.")

## Vorm

Vorm sisuala abil saad kerge vaevaga luua kontaktvormi, mida su lehe külastajad saavad täita. Tutvu [vormide loomisega](/tugi/vormid/uue-vormi-loomine) ja [haldamisega](/tugi/vormid/vormide-kaudu-sisestatud-info-haldamine).

![Vormi sisuala saidi muutmisvaates.](https://media.voog.com/0000/0036/2183/photos/Vorm_sisuala_block.webp "Vormi sisuala saidi muutmisvaates.")

## Tooted

Kuvab automaatselt sinu e-poes olevaid tooteid. Kuidas tooteloendi sisuala täpsemalt töötab, saad lugeda [siit](/tugi/e-pood/sisuala-tootenimekiri).

![Toodete sisuala näidis e-poe lehel.](https://media.voog.com/0000/0036/2183/photos/Tooted_sisuala_block.webp "Toodete sisuala näidis e-poe lehel.")

## Video

See on sisuala, millele saad paari hetkega lisada näiteks Youtube'i keskkonnast video. Video lisamise kohta leiad täpse juhendi [siit](/tugi/sisu-haldamine/video-ja-google-kaardi-lisamine).

![Video sisuala näidis koos lisatud muusikavideo lingiga.](https://media.voog.com/0000/0036/2183/photos/Video_sisuala_block.webp "Video sisuala näidis koos lisatud muusikavideo lingiga.")

## Kaart

Kaart sisuala abil saad oma saidile [lisada Google kaarti.](/tugi/sisu-haldamine/video-ja-google-kaardi-lisamine)

![Google kaardi näidis kaardi sisualas.](https://media.voog.com/0000/0036/2183/photos/Kaart_sisuala_block.webp "Google kaardi näidis kaardi sisualas.")

## Sotsiaal

See on sisuala kõikvõimalike erinevate sotsiaalmeedia (nt. Facebooki, Twitteri, Soundcloudi jms) linkide ja jagamisnuppude lisamiseks.

![Kursor Instagrami ikoonil 'Sotsiaal' sisualas.](https://media.voog.com/0000/0036/2183/photos/Sotsiaal_sisuala_block.webp "Kursor Instagrami ikoonil 'Sotsiaal' sisualas.")

## Kood

Kood sisuala on mõeldud välise rakenduse koodi sisestamiseks (*Embed*). Vaata ka meie juhendit [Google'i kalendri lisamisest](/tugi/sisu-haldamine/google-kalendri-lisamine-saidile).

![Kood sisuala näidis Zoho kalendriga.](https://media.voog.com/0000/0036/2183/photos/Kood_sisuala_block.webp "Kood sisuala näidis Zoho kalendriga.")

## Ostunupp

Voo veebipoe toote loomise nupp. Selle kaudu saavad kliendid toote ostukorvi lisada. Vaata täpsemat juhendit [e-poe aktiveerimise kohta.](/tugi/e-pood/lisa-saidile-pood)  

![Kursor ostunupul sisuala muutmisvaates.](https://media.voog.com/0000/0036/2183/photos/Sisualade_haldamine1-3_block.png "Kursor ostunupul sisuala muutmisvaates.")
