---
title: Mis on pealkiri ja miks see on oluline SEO jaoks?
lang: et
section: seo
slug: pealkirjad-ja-kirjeldused
original_url: https://www.voog.com/tugi/seo/pealkirjad-ja-kirjeldused
updated_at: 2025-08-07T21:25:01Z
word_count: 304
---
## Mis on pealkiri ja miks see on oluline SEO jaoks?

Kujuta ette, et saidi **pealkiri on nagu tootel asetsev embleem**. Saidi pealkiri annab külastajale **esimese mulje** ja kutsub teda lehte vaatama. Seega saidi pealkiri on SEO jaoks väga oluline, kuna seda kuvatakse:

- **brauseri kui ka veebilehe päises**
- kui ka **otsingumootori tulemustes** saidi pealkirjana

Kui lisad saidile pealkirja, püüa see maksimaalselt mahutada 55 tähemärgi sisse. See on optimaalne suurus, mida Google automaatselt ei lühenda. Aseta kõige olulisemad märksõnad pealkirja algusesse, et need jääksid nähtavaks ka siis, kui pealkiri siiski lüheneb.

## Lehe pealkiri

Lehe pealkiri on konkreetse alalehe nimi ja seotud selle sisuga. Erinevalt saidi pealkirjast, ei ole sellele tarvis midagi juurde lisada.

Juhul, kui sinu saidil on e-poe alaleht, siis võite alati proovida erinevaid lahendusi peale lihtsa "Pood" pealkirja. Näiteks "Soodusmüük" või ka "Tühjendusmüük" tõmbab lehe külastaja tähelepanu tunduvalt paremini. See tähendab, et oluline on ikkagi läbi mõelda ka lehtede pealkirjad.

![Lehe seadete menüü.](https://media.voog.com/0000/0036/2183/photos/Pealkirjad_ja_kirjeldused_block.webp "Lehe seadete menüü.")

## Mis on kirjeldus?

Kirjeldus on informatiivne, ülevaatlik tekst mis käib kaasas sinu veebilehega otsingumootori tulemustes. Ühtlasi kuvatakse seda näiteks sotsiaalmeedias sinu saiti jagades. See peaks mahtuma u. 150-160 tähemärgi sisse ning edastama sinu veebilehe eesmärgi.

## Miks on kirjeldused vajalikud?

Kui oled oma saidi edukalt [Google Search Console tööriistaga ühendanud](/tugi/seo/kuidas-ma-saan-oma-kodulehe-otsingumootorite-jaoks-nahtavaks-muuta), hakkab see peatselt Google'i otsingumootori tulemustes esile tulema. Võid näha, et seal on kuvatud sinu saidi nimi, teinekord ka alalehe nimi, selle URL ehk veebiaadress ja kirjeldus.

Kirjeldus on seega otsingumootori üks olulisemaid elemente, mis aitab külastajaid sinu lehele tuua. Kõige olulisem on esilehe kirjeldus, sest see kuvatakse otsingutulemustes sinu saidi nime all.

## Kuidas lisada ja muuta lehtede kirjeldusi?

Loe lähemalt, [kuidas lisada ja muuta pealkirju ning kirjeldusi.](/tugi/lehed/lehtede-pealkirjade-ja-kirjelduste-muutmine)
