---
title: Mis on küpsis?
lang: et
section: statistika-ja-saidi-haldamine
slug: kupsiste-kasutamise-teavitus
original_url: https://www.voog.com/tugi/statistika-ja-saidi-haldamine/kupsiste-kasutamise-teavitus
updated_at: 2025-08-07T21:25:01Z
word_count: 267
---
## Mis on küpsis?

Küpsis (inglise keeles "*cookie*") on väikesemahuline tekstifail, mida veebiserver saadab kasutaja veebilehitsejale. See fail salvestatakse automaatselt kasutaja seadmesse – olgu see siis arvuti, tahvelarvuti või nutitelefon. Küpsiste peamine eesmärk on parandada ja personaliseerida kasutajakogemust veebilehitsemisel, võimaldades veebilehel "mäletada" teie varasemaid tegevusi ja eelistusi.  
  
Voog kasutab küpsiseid, et meelde jätta kasutajate keele-eelistust veebilehel. Me ei talleta personaalset informatsiooni ega tee võimalikuks sinu identifitseerimist.

## Küpsise teavitus

Kui soovid teavitada oma veebilehe külastajaid küpsiste kasutamisest, võid seda teha hõlpsalt, kasutades kolmanda osapoole lahendusi. Allpool on välja toodud mõned platvormid, mis aitavad sul küpsiste teavituse kiiresti ja efektiivselt seadistada ning luua:  
  

- [Cookie Consent Notice Banner to comply with GDPR](https://www.cookieconsent.com/)
- [Elfsight GDPR Compliant Cookie Banner](https://elfsight.com/cookie-consent-widget/templates/gdpr-compliant-cookie-banner/)

## Veebilehele küpsiste teavituse lisamine

1. Vali sobiv kolmanda osapoole platvorm küpsiste teavituse loomiseks. Järgi valitud platvormi juhiseid, et luua ja kohandada küpsiste teavituse bänner, mis vastab sinu veebilehe ja kehtivate õigusaktide nõuetele. Kopeeri küpsiste teavituse bänneri koodijupp.
2. Logi sisse oma Voo veebilehele ja all tööriistaribal klõpsa **Seaded > Sait.**
3. **Saidi seaded** vaateskleebi küpsiste teavituse bänneri koodijupp **Välise statistika koodi** lahtrisse ja **Salvestada** tehtud muudatused.

![Esiletõstetud välise statistika koodi väli saidi seadetes.](https://media.voog.com/0000/0036/2183/photos/Kupsiste_teavituse_lisamine_block.webp "Esiletõstetud välise statistika koodi väli saidi seadetes.")

## Küpsiste teavituse kontrollimine

Pane tähele, et  **Päise kood** ja **Välise statistika kood** lahtrites **olevat sisu jooksutatakse ainult kodulehelt väljalogitud vaates**, seega saidile sisselogituna pole sinule küpsiste kasutamise teavitus näha.  
Selleks, et kontrollida, kas teavitust kuvatakse korrektselt, vaata oma saiti näiteks veebilehitseja privaataknast, kus sa oma Voo kontole sisse pole logitud.
