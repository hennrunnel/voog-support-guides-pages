---
title: Telli tagavarakoopia saidist ja lae see alla
lang: et
section: statistika-ja-saidi-haldamine
slug: tagavara-koopia-saidist-ja-selle-allalaadimine
original_url: https://www.voog.com/tugi/statistika-ja-saidi-haldamine/tagavara-koopia-saidist-ja-selle-allalaadimine
updated_at: 2025-08-07T21:25:01Z
word_count: 140
---
Enne, kui asud veebilehte täielikult muutma, on mõistlik teha vanast saidist tagavara koopia ning see endale igaks juhuks alla laadida.  
  
Selleks ava **Sisu** menüüs **Struktuur ja keeled** ning keri lehe alla kus asub link **Soovid terve saidi alla laadida?**.

![Kursor 'Soovid terve saidi alla laadida?' lingil saidi struktuuri menüüs.](https://media.voog.com/0000/0036/2183/photos/Saidi_allalaadimine_block.webp "Kursor 'Soovid terve saidi alla laadida?' lingil saidi struktuuri menüüs.")

Klikkides lingile, suundud edasi saidi allalaadimise vaatesse kus on võimalik genereerida koopia tervest enda Voo veebilehest. Koopia koostamine võib mõnikord aga paar minutit aega võtta — võid julgelt lehelt lahkuda, meie süsteem saadab su meiliaadressile teavituse kui see allalaadimiseks valmis saab.

![Kursor 'Alusta uue faili allalaadimist' nupul.](https://media.voog.com/0000/0036/2183/photos/Saidi_allalaadimine_2_block.webp "Kursor 'Alusta uue faili allalaadimist' nupul.")

Sisu allalaadimiseks kliki zipi ikoonile ning oledki omadega mäel!
