---
title: Kuidas tooteid lehel kuvada?
lang: et
section: e-pood
slug: veebipoe-struktuur
original_url: https://www.voog.com/tugi/e-pood/veebipoe-struktuur
updated_at: 2025-08-07T21:25:01Z
word_count: 824
---
## Kuidas tooteid lehel kuvada?

[**Tooted** sisualas](/tugi/e-pood/sisuala-tootenimekiri) võid kuvada kõiki enda poe tooteid või ainult kindla kategooria tooteid. Kategooriate eristamiseks peaksid eelnevalt toodetele loomulikult [määrama kategooriad](/tugi/e-pood/kuidas-e-poodi-tooteid-lisada#kategooriad). Sul võib olla lugematul hulgal tootekategooriaid ja saad soovi korral iga kategooria jaoks luua eraldi **Tooted** sisuala. Sealjuures võid paigutada nad samale lehele, luua igaühe jaoks eraldi lehe või kuidagi muud moodi kombineerida.  
  
**Tooted** sisuala saad lisada nagu [igat tüüpi sisuala](/tugi/sisualad/sisualade-lisamine-ja-eemaldamine#kuidas-saan-sisualasid-lisada), klõpsates lehel olevale plussmärgile – avanevas hüpikaknas vali **Tooted**.

![Kursor 'Tooted' sisuala valikul sisualade loendis.](https://media.voog.com/0000/0036/2183/photos/Toodete_sisuala_lisamine_block.webp "Kursor 'Tooted' sisuala valikul sisualade loendis.")

Vaikimisi kuvab sisuala kõiki sinu poe tooteid (välja arvatud **Mustandi** staatuses tooted – need on avalikust vaatest peidetud). **Toodete** sisualas saad tooteid lisada, kustutada ja muuta.  

![Kursor 'Muuda toodet' nupul toodete sisualas.](https://media.voog.com/0000/0036/2183/photos/Toodete_haldus_sisualas_block.webp "Kursor 'Muuda toodet' nupul toodete sisualas.")

## Kuidas tekitada mitu kategooriat?

Kui sul on aga suurem pood ja sooviksid tooteid jaotada kategooriatesse, siis tasub erinevate tootekategooriate jaoks kasutada eraldi **Tooted** sisualasid ja paigutada need ühele või mitmele lehele nii, et tootegrupid ilusti eristuksid.  
  
Kui kasutad mitut toodete sisuala, saad igas sisualas välja filtreerida meelepärase kategooria või kategooriad. [Siin](/tugi/e-pood/sisuala-tootenimekiri#toodete-lisamine) on näidatud, kuidas **Tooted** sisualas kategooriaid määrata.  
  
Allpool on mõned näited, kuidas saad oma poe struktuuri üles ehitada:

1. Loo oma põhilisele poe lehele alamlehed. Saad teha näiteks nii, et põhilehel näitad kõiki tooteid ja alamlehtedel on kindlate kategooriate tooted. Nii toimib alammenüü justkui tootekategooriate filtrina. Sellist lahendust on näha siin [Reykjaviki näidispoes](https://reykjavik.voog.com/pood), kus vasakul veerus saab valida tootekategooriaid “Purjelaevad” ja “Aksessuaarid”.

   ![Reykjaviki kujundusel näidis e-poe leheküljest koos toodete ja kategooriatega.](https://media.voog.com/0000/0036/2183/photos/reykjavik%20n%C3%A4idispood_block.png "Reykjaviki kujundusel näidis e-poe leheküljest koos toodete ja kategooriatega.")
2. Saad tootekategooriaid visuaalselt eristada ka ühel lehel. Näiteks võid **Tooted** sisualade vahele paigutada **Tekst** sisualad vahepealkirjadega, nagu on tehtud siin [Boulderi näidispoes](https://boulder.voog.com/telli-veebist).
3. ![Boulderi kujundusel näidis e-poe leheküljest koos nimekirja kujundusega toodete sisualaga.](https://media.voog.com/0000/0036/2183/photos/boulder%20n%C3%A4idispood_block.png "Boulderi kujundusel näidis e-poe leheküljest koos nimekirja kujundusega toodete sisualaga.")

   Võid luua ka kombineeritud variandi neist kahest, kus poe üldlehel on tooted toodud ruudustikuna ja alamlehtedel on üksikute kategooriate tooted toodud nimekirjana. Sellist lahendust on kasutatud siin [Nuuki näidispoes](https://nuuk.voog.com/e-pood).

   ![Nuuki kujundusel näidis e-poe leheküljest koos toodetega.](https://media.voog.com/0000/0036/2183/photos/nuuk%20n%C3%A4idispood_block.png "Nuuki kujundusel näidis e-poe leheküljest koos toodetega.")
4. Kui eelmiste näidete puhul on pood lihtsalt üks menüüleht, siis võid tegelikult ka tervest oma veebilehest poe teha, nii et toodete valik avaneb juba avalehel. Nii saad tootekategooriate valiku tekitada peamenüüsse ja soovi korral neile lisaks ka blogi ja kontaktide lehe. Nii on üles ehitatud [Sapporo näidispood](https://sapporo-store.voog.com/), kus esilehel on toodud kõik tooted ja ülal menüüs saab liikuda tootekategooriate peale.

![Sapporo kujundusel näidis e-poe leheküljest koos toodetega.](https://media.voog.com/0000/0036/2183/photos/sapporo%20demo%20store_block.png "Sapporo kujundusel näidis e-poe leheküljest koos toodetega.")

## Tootenimekirja välimus

Tootenimekirja välimust saad muuta, kui avad tootenimekirja seaded ja liigud **Kujunduse** vahelehele. **Mall** annab sulle neli kujundusevalikut.

**Ruudustik**

Kui sul on tooteid rohkem ja soovid klassikalist korrapärast paigutust, saad nad paigutada ruudustikuna ja sealjuures ise valida, kui mitmes veerus on nad arvutiekraanil ja kui mitmes veerus mobiilivaates. Mõlemad on eraldi seadistatavad.

![Kursor tootenimekirja mallil 'Ruudustik' ja selle näidis küljel.](https://media.voog.com/0000/0036/2183/photos/Tooted_sisuala_ruudustik_block.webp "Kursor tootenimekirja mallil 'Ruudustik' ja selle näidis küljel.")

**Mosaiik**

Mosiigis on tooted samuti veergudes, aga tootepildid säilitavad oma algse kuvasuhte ja võivad seetõttu olla erineva kõrgusega. Veergude arvu nii arvutiekraanil kui mobiilis saab ka siin eraldi muuta. Mosaiik sobib hästi, kui soovid toodetele kunstipärasemat paigutust, nii et tootepildid on eri suurusega ja täies ulatuses näha.

![Kursor tootenimekirja mallil 'Mosaiik' ja selle näidis küljel.](https://media.voog.com/0000/0036/2183/photos/Tooted_sisuala_mosaiik_block.webp "Kursor tootenimekirja mallil 'Mosaiik' ja selle näidis küljel.")

**Nimekiri**

Kui tooteid vähem ja soovid neid natuke hõredamalt paigutada, võid paigutada nad nimekirjana. Nii kuvatakse tootepildi kõrval ka kirjeldust ja klient saab ilma tootel klõpsamata selle kohta rohkem infot.

![Kursor tootenimekirja mallil 'Nimekiri' ja selle näidis küljel.](https://media.voog.com/0000/0036/2183/photos/Tooted_sisuala_nimekiri_block.webp "Kursor tootenimekirja mallil 'Nimekiri' ja selle näidis küljel.")

**Pannoo**

Kui soovid tooteid kuvada suurelt üksteise kõrval, saad kasutada pannoo paigutust. Nii on tooted paigutatud ühele reale ja tootepildid ilusti suurelt näha. Toodete rida saad noolte abil vasakule-paremale kerida. **Elemendi laius** ja **kõrgus** võimaldavad muuta tootepiltide suurust seal loetelu vaates.

![Kursor tootenimekirja mallil 'Pannoo' ja selle näidis küljel.](https://media.voog.com/0000/0036/2183/photos/Tooted_sisuala_pannoo1_block.webp "Kursor tootenimekirja mallil 'Pannoo' ja selle näidis küljel.")
