---
title: E-poe üldinfo seadistamine
lang: et
section: e-pood
slug: lisa-saidile-pood
original_url: https://www.voog.com/tugi/e-pood/lisa-saidile-pood
updated_at: 2025-08-07T21:25:01Z
word_count: 1307
---
Kogu e-poe seadistamiseks vajaliku info leiad, kui klõpsad all tööriistaribal **Pood** > **Seaded**, mis viib sind poe üldisesse **Seaded** vaatesse.

![Kogu e-poe seadistamiseks vajaliku info leiad 'Seaded' vaatest](https://media.voog.com/0000/0036/2183/photos/pood_seaded_block.webp "Kogu e-poe seadistamiseks vajaliku info leiad 'Seaded' vaatest")

Allpool toodud juhised suunavad sind vajalike seadete ja sammudeni, et e-pood käivitada.  

## E-poe üldinfo seadistamine

E-poe üldise info leiad **Poe info** vaatest, sinna jõudmiseks klõpsa all tööriistaribal **Pood > Seaded > Poe info. Pane tähele**, et **Poe info** vaateson **tarvis täita kõik kohustusliku tärniga väljad**, et sinu **e-pood oleks kodulehe külastajatele nähtav.**  
  
 **Poe info** vaates saad:  

- sisestada/muuta oma poe andmeid, lisada aadressandmed
- kohandada arvel kuvatavat teavet
- lisada/muuta/eemaldada käibemaksumäära
- seadistada poe nähtavust, kus on valikus, kas pood on aktiivne ja toimub müügitegevus; ainult toodete kuvamiseks või pood on hoopiski täielikult ostjatele suletud.

## Tarneviiside lisamine

Tarneviiside lisamiseks ava **Pood > Seaded > Tarneviisid**.  
 **Tarneviisid** vaates saad lisada sobivaid tarneviise, kas siis automaatselt uueneva pakiautomaatide (Omniva, DPD või SmartPosti) nimekirja, või kohandatud tarneviisi(kullerfirma, tule ise järele jne).   
 Loe täpsemalt juhendist, [kuidas e-poodi tarneviise lisada](https://www.voog.com/tugi/e-pood/kuidas-e-poodi-kohaletoimetamisviise-lisada).  
  
 **Pakikaardid ja automaatne andmevahetus**  
 Kui soovid tellimuste täitmiseks lisaks pakikaarte, saad aktiveerida **automaatse andmevahetuse**, mis võimaldab sul laadida pakikaardid alla oma Voo kodulehel tellimuse vaates.  
 Rohkem infot [Omniva](https://www.voog.com/tugi/e-pood/automaatne-andmevahetus-omnivaga), [DPD](https://www.voog.com/tugi/e-pood/automaatne-andmevahetus-dpd-ga) ja [SmartPosti](https://www.voog.com/tugi/e-pood/automaatne-andmevahetus-itellaga) automaatse andmevahetuse kohta.  

## Makseviiside seadistamine

E-poel on vaikimisi aktiivne [arvega maksmise võimalus](https://www.voog.com/tugi/e-pood/arvega-maksmine). Lisaks arvega maksmisele saad lisada mõne allolevatet makseviisidest:  

- [Voog Pay](https://www.voog.com/tugi/e-pood/voog-pay)
- [Swedbanki e-kaubanduse makse algatamine](https://www.voog.com/tugi/e-pood/swedbanki-e-kaubanduse-makse-algatamine)
- [Maksekeskuse makseviisid](https://www.voog.com/tugi/e-pood/maksekeskuse-pangalingid)
- [Montonio](https://www.voog.com/tugi/e-pood/montonio-pangalingid)
- [PayPal](https://www.voog.com/tugi/e-pood/paypali-pangalingid)
- [EveryPay – kaardimaksed ja makse algatamise teenus](https://www.voog.com/tugi/e-pood/everypay-pangalingid)

  
 Makseviisid saad seadistad **Pood > Seaded > Makseviisid** vaates.   
 Loe rohkem [makseviiside lisamise](https://www.voog.com/tugi/e-pood/makseviisid) kohta.  

## Toodete lisamine

Kui lisad oma e-poodi uue toote, luuakse selle toote jaoks automaatselt **tooteleht kõigis saidi keeltes**. Neid automaatselt loodud tootelehti saad külastada (ja näha tootelehte) kahel viisil:  
  

- [**Tootelisti kaudu.**](https://www.voog.com/tugi/e-pood/sisuala-tootenimekiri)
- **Otse lingiga**, mille leiad **Muuda toodet** vaates **Paiknemine** sektsioonis. Seal kuvatakse tootelehe aadress – klõpsates selle kõrval asuval **nooleikoonil**, avatakse tooteleht uues vaates.

![Muuda toodet vaates kursor suunamas tootelehe lingile.](https://media.voog.com/0000/0036/2183/photos/tooteleht_ava_block.webp "Muuda toodet vaates kursor suunamas tootelehe lingile.")

Tooteid on võimalik lisada e-poodi läbi kolme erineva viisi.  
  

- **Läbi** **toodete halduse paneeli** —lisa ja halda tooteid läbi e-poe **Toote** vaate. Loe lähemalt, [kuidas lisada tooteid halduse paneelilt.](https://www.voog.com/tugi/e-pood/kuidas-e-poodi-tooteid-lisada#lisa-toode-lbi-toodete-halduse-paneeli)

- **Tooted sisuala —** lisa tooteid otse lehe sisualalt, kus neid kuvatakse. Loe täpsemalt: [kuidas lisada tooteid läbi](https://www.voog.com/tugi/e-pood/kuidas-e-poodi-tooteid-lisada#lisa-toode-lbi-tooted-sisuala) [**Tooted**](https://www.voog.com/tugi/e-pood/kuidas-e-poodi-tooteid-lisada#lisa-toode-lbi-tooted-sisuala) [sisuala](https://www.voog.com/tugi/e-pood/kuidas-e-poodi-tooteid-lisada#lisa-toode-lbi-tooted-sisuala).
- **Importides tooted failist —** suuremate toodete koguste korral saad need mugavalt korraga importida. Vaata juhendist, kuidas toimub [toodete import](https://www.voog.com/tugi/e-pood/toodete-import).

  
 **Oluline info toodete lisamisel**

- **Toote variatsioonid —** variatsioonid võimaldavad lisada samale tootele erinevaid valikuid, nagu suurused, värvid jne. Loe rohkem, [kuidas lisada toodetele variatsioone](https://www.voog.com/tugi/e-pood/kuidas-lisada-toodetele-variatsioone).

- **Toodete laoseis** — laohaldus aitab jälgida toodete koguseid ja vältida laovarude lõppemist. Rohkem infot leiad [laohaldus](https://www.voog.com/tugi/e-pood/laohaldus-sinu-veebipoes) juhendist.

- **Tootekategooriad —** tooted saab paigutada erinevatesse kategooriatesse (nt riided, jalanõud, käekotid jne), et muuta pood klientidele selgemaks ja lihtsamini navigeeritavaks. Vaata, kuidas määrata [toote kategooriad](https://www.voog.com/tugi/e-pood/kuidas-e-poodi-tooteid-lisada#kategooriad).

## Klienditeavitused

Poepidajana saad sina teavituse igast uuest tellimusest. Sinu e-poe süsteem saadab kliendile automaatseid e-posti teavitusi järgmistel juhtudel:  
  

- **K****ui klient valib makseviisiks** [**arvega tasumise**](https://www.voog.com/tugi/e-pood/arvega-maksmine) – saadetakse kliendile tellimuse kinnitus koos PDF-arvega.
- **Kui tellimus on tasutud edukalt****(sh** **pangalingi või muu online-makse kaudu)** – saadetakse kliendile maksekinnitus.

  
 [Loe rohkem tellimusteavituste kohta](https://www.voog.com/tugi/e-pood/e-mailide-eelvaade).  

## Ostukorvi väljade kohandamine

Liigu **Pood > Seaded > Ostukorv**, kus saad lisada, muuta või eemaldada välju, mida klient täidab ostu sooritamisel. [Loe rohkem ostukorvi väljade kohta](https://www.voog.com/tugi/e-pood/ostukorvi-valjad).  

## Üld- ja tagasimakse tingimused

Et e-poe ostuprotsess oleks usaldusväärne ja läbipaistev, on tarvis, et ostukorvis oleks link müügi- ja tagasimakse tingimustele. See annab kliendile võimaluse tutvuda olulise teabega enne ostu sooritamist.  
  
 Kui sinu e-poel ei ole veel oma müügitingimusi, saad aluseks võtta Voo poolt loodud näidised. Need leiad oma e-poest **Pood > Seaded > Poe info**, **Suhtlus**-sektsiooni kõrvalt.  
  
 Oma e-poele müügitingimuste lisamiseks toimi järgmiselt:  

- **loo uus leht**, kuhu kopeerid Voo näidistingimused.
- **muuda sisu vastavalt oma e-poele** (nt tarneajad, kontaktinfo, tagastused jms).
- **peida leht menüüst**, et see ei kuvataks saidi navigeerimises.
- **kopeeri lehe aadress** ja lisa see **Poe seadetes** vastavale väljale – nii ilmub link automaatselt ka ostukorvi.

  
 Täpsemad sammud leiad juhendist, [kuidas üld- ja tagasimakse tingimuste leht luua ja kuidas see link oma poe seadetesse lisada](https://www.voog.com/tugi/videojuhendid/veebipoe-tingimuste-lehe-loomine).  

## Testtellimus ja tellimuste haldamine

Kui oled oma poe valmis saanud, soovitame kindlasti teha **testtellimus**, et kontrollida kogu ostuprotsessi kliendi vaatevinklist. Testtellimusega saad veenduda, et kõik e-kirjad, maksed ja teavitused töötavad korrektselt.  
  
 Pärast testtellimuse tegemist soovitame see tellimus:  

1. **märgistada tühistatud olekusse —** on selliseks puhuks, kus soovid tellimuse ise tühistada vms põhjus. Nimelt tellimuse tühistamisel toote broneering tühistatakse ja broneeritud toode muutub uuesti saadavale.
2. **arhiveerida tellimus —** arhiveerimine aitab hoida tellimuste nimekirja korrastatuna.

  
 Loe täpsemalt juhendist [tellimuste haldamise](https://www.voog.com/tugi/e-pood/tellimuste-haldamine) kohta.  
  
 Pane tähele, et **e-poe vahendustasu** arvestusse lähevad kõik tehingud, mille makse olek on **Makstud**. Kui oled tellimuse tühistanud, siis selliste tehingute pealt **vahendustasu ei arvestata**. Loe rohkem [e-poe vahendustasu arvestus](https://www.voog.com/tugi/tellimus/e-poe-vahendustasu-arvestus)e kohta.

## Raportid

Müügiraportid on igale poepidajale kasulik informatsioon. Klõpsates **Pood** > **Raportid** on näha e-poe läbimüük kuude ja aastate lõikes ning e-poe vahendustasu.   

![E-poe läbimüüki ja vahendustasu kajastav raportite vaade.](https://media.voog.com/0000/0036/2183/photos/Epoe_raportid_block.webp "E-poe läbimüüki ja vahendustasu kajastav raportite vaade.")

Klõpsates erinevatel kuudel, näed läbimüüki antud perioodi lõikes ning igalt tellimuselt teenitud tasu. Tellimusi on võimalik filtreerida kuupäeva, summa ning vahendustasude alusel nupust **Filtreeri**. Vajutades tellimusel avaneb tellimuse info.  
  
[Vahendustasu (3% müügist)](/tugi/tellimus/e-poe-vahendustasu-arvestus) rakendub e-poele juhul, kui oled valinud [Standard või Pluss paketi](/hinnad). **Vahendustasu ei arvestata [Voog Pay](/tugi/e-pood/voog-pay) maksetelt.** Samuti ei lisandu vahendustasu Premium paketis.

Kui vahendustasude summa ületab 30 €, saadame uue kuu alguses arve. Arvele lisandub käibemaks ning arve saadame vaid korra kuus.  
  
Raporteid uuendatakse üks kord ööpäevas ning need koostatakse ainult **Makstuks** märgitud tellimuste pealt.

## Domeenid

[Lisa oma lehele personaalne domeen](https://www.voog.com/tugi/domeenid/personaalse-domeeni-ostmine) ja [määra domeeni vaikekuju](https://www.voog.com/tugi/domeenid/domeeni-seaded#domeeni-vaikekuju) SEO jaoks.  

## SEO ja nähtavus otsingumootorites

Kui su veebileht ja e-pood on valmis, anna sellest otsingumootoritele teada, et sind leitaks. Loe täpsemalt, kuidas saad [tõsta oma saidi nähtavust otsingumootorites](https://www.voog.com/tugi/seo/kuidas-ma-saan-oma-kodulehe-otsingumootorite-jaoks-nahtavaks-muuta).
