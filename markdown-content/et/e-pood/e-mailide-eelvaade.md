---
title: Arve
lang: et
section: e-pood
slug: e-mailide-eelvaade
original_url: https://www.voog.com/tugi/e-pood/e-mailide-eelvaade
updated_at: 2025-08-07T21:25:01Z
word_count: 340
---
E-kirjade eelvaated asuvad **Pood** > **Seaded** > **E-kirjad**.  
  
E-kiri saadetakse välja kliendile sobivas keeles. E-kirjad vaates üleval paremal asuv keelemenüü võimaldab sul vahetada kuvatava kirja eelvaate keelt, mis annab sulle võimaluse eelnevalt näha, kuidas kliendile saadetav arve ja muud automaatsed kirjad näevad välja erinevates keeltes.

![E-kirjade eelvaateid sisaldav menüü.](https://media.voog.com/0000/0036/2183/photos/ekirjad_ee_screenshot_block.png "E-kirjade eelvaateid sisaldav menüü.")

## Arve

See on kliendile saadetav PDF arve, kui ta valib makseviisiks **PDF arve**. Arve on e-kirja manuses.  
  
Sellelt arvelt näeb klient enda andmeid, tellimuse numbrit, detaile ning ka tooteid pakkuva ettevõtte andmeid.

## Arve teavitus

Arve teavitus on kliendile saadetav e-kiri, mille saab klient siis, kui ostab midagi e-poest ning valib makseviisiks **PDF arve**. See on e-kiri, mille manuses on eelnimetatud arve.  
  
Sellelt teavituselt näeb klient infomeili, millele saab saata küsimusi, tellimuse detaile ning maksmisinfot ja valitud tarneviisi ning sellega seonduvaid andmeid.

## Makse teavitus

Makse teavituse saab klient siis, kui ta on sooritanud läbi maksevärava eduka makse. Maksevärav saadab meie süsteemi teate makse staatusest ning tellimus märgitakse märgitakse automaatselt makstuks.

  

Lisaks manuses olevale ostukviitungile näeb klient ka tellimuse detaile, infomeili ning ka kliendi enda infot.

## PDF arve makse teavitus

Selle teavituse saab klient siis, kui makse on **PDF arve** põhjal sooritatud ning e-poe omaniku poolt oma veebilehel **Pood** > **Tellimused** all makstuks märgitud.   
  
Selle teavituse manuses on ostukviitung ning lisaks tellimuse detailidele näeb teavituselt ka kliendi infot.

## E-kirjade muutmine

E-poe kaudu tellimuse teinud klientidele saadetavate e-kirjade ehk kirjapõhjade eelvaated asuvad **Pood** > **Seaded** > **E-kirjad** vaates.  
  
 Kui soovid teha e-kirjades muudatusi, palun saada kiri meie kasutajatoele aadressil [support@voog.com](mailto:support@voog.com). Kirjas täpsusta:  
  

- **Muudetav kirjapõhi:** nimeta kirjapõhi, mida soovid muuta (nt arve, arve teavitus, makse teavitus, PDF arve makse teavitus).
- **Soovitud muudatus:** kirjelda täpselt, millist teksti soovid muuta või eemaldada. Võimalusel lisa ka pilt soovitud muudatusega.

  
 Esimene kirjapõhja muutmine on tasuta, iga täiendav muudatus maksab 100€/h + KM.  
 Kui sul on täiendavaid küsimusi, võta meiega ühendust aadressil [support@voog.com](mailto:support@voog.com).
