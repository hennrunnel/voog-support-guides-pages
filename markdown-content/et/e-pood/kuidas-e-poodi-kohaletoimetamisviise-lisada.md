---
title: Kuidas e-poodi tarneviise lisada?
lang: et
section: e-pood
slug: kuidas-e-poodi-kohaletoimetamisviise-lisada
original_url: https://www.voog.com/tugi/e-pood/kuidas-e-poodi-kohaletoimetamisviise-lisada
updated_at: 2025-08-07T21:25:01Z
word_count: 1065
---
## Kuidas e-poodi tarneviise lisada?

Tarneviiside vaatesse jõudmiseks klõpsa all asuval tööriistaribal **Pood** > **Seaded** ning vali avanenud seadete vaates **Tarneviisid**. Tarneviiside valikuid kuvatakse kliendile e-poes ostu vormistamisel.  

![Uue tarneviisi lisamise aken tarneviiside menüüs.](https://media.voog.com/0000/0036/2183/photos/Tarneviisi_lisamine_block.webp "Uue tarneviisi lisamise aken tarneviiside menüüs.")

## Tarneviisi seaded

**Nimi** – vabalt valitud ja kuvatakse e-poest ostu sooritavale kliendile tema ostukorvis (*näiteks Omniva, SmartPosti pakiautomaadid Eestis* või *Tulen ise järele*).  
**Sees** – näitab, et tarneviis on aktiivne ja seda kuvatakse ostjale ostukorvis. Vastasel juhul tarneviisi ei näidata.  
**Selgitus** – tekst, mida kuvatakse ostukorvis tarneviisi all.  
**Netohind** – tarne hind ilma käibemaksuta. Transpordi hind koos käibemaksuga arvutatakse automaatselt, kui lisad netohinna ja KM% lahtrisse käibemaksu määra.  
**Soodushind** – tarne soodus-netohind juhul, kui ostukorvi netosumma ületab teatud väärtuse. [Tasuta transpordi](/tugi/e-pood/kuidas-e-poodi-kohaletoimetamisviise-lisada#tasuta-transpordi-vi-tarnehinna-soodushinna-seadistamine) pakkumiseks määra väärtuseks 0.  
**Ostukorvi minimaalne väärtus** – minimaalne ostukorvi netosumma, millest alates rakendub eelmisel väljal määratud soodushind tarnele. Pane tähele, et siin on tegu netosummaga. Näiteks kui oled väljal Soodushind määranud tasuta tarne, siis ostukorvi minimaalseks väärtuseks 50€ ja käibemaksumäär on 20%, siis kasutajale hakkab tasuta tarne kehtima alates brutosummast 60€.  
**Kohaletoimetamise viis** – valides siin Omniva, DPD või SmartPosti pakiautomaadid, kuvatakse kasutajale ostukorvis lisavalikuna alati värskeimat vastava teenusepakkuja pakiautomaatide nimekirja. Valitud pakiautomaat kuvatakse sulle tellimuse kokkuvõttes.  

![Kursor 'Smartposti pakiautomaadid' valikul kohaletoimetamise viisi väljal.](https://media.voog.com/0000/0036/2183/photos/tarneviisi_valikud_2023_block.png "Kursor 'Smartposti pakiautomaadid' valikul kohaletoimetamise viisi väljal.")

****Asukohad**** – kasutajale kuvatakse siin määratud riigi pakiautomaatide nimekiri.

![Kursor asukoha valikul 'Eesti' tarneviisi seadetes.](https://media.voog.com/0000/0036/2183/photos/tarne_asukohad_block.png "Kursor asukoha valikul 'Eesti' tarneviisi seadetes.")

**Valikud** – tekstiväli, mille iga rida muudetakse üheks lisavalikuks. Näiteks võid kullerteenuse puhul määrata soovitud kättetoimetamise ajavahemikud. See väli on saadaval ainult juhul, kui Kohaletoimetamise viis on Väljas.  
**Lülita API sisse** – kui sa automaatset andmevahetust ei soovi, ära siin real midagi muuda. Kui lülitad sisse automaatse andmevahetuse, saad antud tarneviisiga tellimused hiljem automaatselt Omniva või Smartposti infosüsteemi saata ja neile otse Voos pakikaardid alla laadida. Täpsem info automaatse andmevahetuse kohta ja sellest, kuidas seda aktiveerida [Omnivaga](/tugi/e-pood/automaatne-andmevahetus-omnivaga), [DPD-ga](/tugi/e-pood/automaatne-andmevahetus-dpd-ga) ja SmartPostiga.  

![Kursor API sisselülitamise nupul.](https://media.voog.com/0000/0036/2183/photos/tarne_l%C3%BClita_API_sisse_block.png "Kursor API sisselülitamise nupul.")

## Tarneviisi valikud

Lisatud tarneviise kuvatakse kliendile ostukorvis menüüna. Igale tarneviisile saad kahel viisil lisada ka rippmenüüna kuvatavad täpsustavad valikud:  

1. **Käsitsi sisestatud valikud**.  
   **Kohaletoimetamise** **viisiks** vali **Kohandatud** ja sisesta **Valikud** tekstialasse kliendile kuvatavad valikuvariandid, kus üks valikuvariant lisa igale reale.
2. **Automaatselt uuenev pakiautomaatide nimekiri  
   **Kohaletoimetamise** **viisiks****vali allolevatest valikutest üks:

- **Omniva pakiautomaadid** Eestis, Lätis ja Leedus
- **DPD pakiautomaadid** Eestis, Lätis ja Leedus
- **SmartPosti pakiautomaadid** nii Eestis, Lätis, Leedus kui ka Soomes

  
Valides Omniva, DPD või SmartPosti pakiautomaadid, kuvatakse kasutajale ostukorvis valikuna alati värskeimat vastava teenusepakkuja pakiautomaatide nimekirja.  

## **“Tulen ise järele” tarne lisamine**

Kui klient valib ise kaubale järgi tulemise, siis saad mugavalt e-poe oste üle anda sulle sobivast kohast. “Tulen ise järele” tarne lisamine käib järgnevalt:  
  

1. Klõpsa nupul **Lisa uus tarneviis**.
2. Lisa tarneviis dialoogiaknas kirjuta **Nimi** väljale *Tulen ise järele*.
3. **Selgitus** väljale kirjuta täiendav tekst/aadress, kust kauba kätte saab — seda kuvatakse ostukorvis **Tulen ise järele** tarneviisi all.
4. **Hinnad** sektsioonis sisesta väljale **Netohind** 0. See tagab, et kohaletoimetamise tasu kaubale ei lisandu.
5. Klõpsa nupul **Salvesta**.

![Tarneviisi 'Tulen ise järele' seaded.](https://media.voog.com/0000/0036/2183/photos/tarne_tulen_ise_j%C3%A4rele_block.png "Tarneviisi 'Tulen ise järele' seaded.")

## **Kullertarne lisamine**

Kui soovid pakkuda kullertarnet, kus ostja saab valida soovitud kohaletoimetamise aja, siis saad selle lahendada käsitsi sisestatud valikutega. Pane tähele, et hetkel ei ole meil kullerteenuste integratsiooni ning kauba välja saatmise eest pead hoolitsema pärast tellimuse laekumist.  
  

1. Klõpsa nupul **Lisa uus tarneviis.**
2. Lisa tarneviis dialoogiaknas kirjuta väljale **Nimi** väljale *Kuller Eesti piires*.
3. Väljale Selgitus lisa vajadusel täiendav tekst – kuvatakse ostukorvis tarneviisi all.
4. Sisesta väljale **Netohind** tarnehind.
5. Jäta valikuks **Kohaletoimetamise viis** *Kohandatud.*
6. Lisa väljale **Valikud** erinevatele ridadele paki kättesaamiseks **sobivad ajavahemikud** (nt 9.00–17.00 või 17.00–21.00).
7. Klõpsa nupul **Salvesta**.

![Kohandatud tarneviisi seadistus.](https://media.voog.com/0000/0036/2183/photos/tarne_lisa_valikud_block.png "Kohandatud tarneviisi seadistus.")

## Pakiautomaaditarne lisamine

 Pakkumaks e-poe kaupade saatmist DPD, SmartPosti või Omniva pakiautomaati toimi järgnevalt:  
  

1. Klõpsa nupul **Lisa uus tarneviis**.
2. Sisesta väljale **Nimi** soovitud kliendile kuvatav tarneviisi nimi, näiteks *Omniva pakiautomaadid.*
3. Väljale **Selgitus** lisa vajadusel täiendav tekst – kuvatakse ostukorvis tarneviisi all.
4. Sisesta väljale **Netohind** tarnehind.
5. Vali menüüst **Kohaletoimetamise viis** soovitud teenusepakkuja.
6. Vali menüüst **Asukohad**selle riigi pakiautomaadid, mida soovid antud tarneviisi all kliendile kuvada.
7. **Lülita API sisse** – kui sa automaatset andmevahetust ei soovi, ära siin real midagi muuda. Kui lülitad sisse automaatse andmevahetuse, saad antud tarneviisiga tellimused hiljem automaatselt Omniva, DPD või SmartPostiga infosüsteemi saata ja neile otse Voos pakikaardid alla laadida. Täpsem info automaatse andmevahetuse kohta ja sellest, kuidas seda aktiveerida [Omnivaga](/tugi/e-pood/automaatne-andmevahetus-omnivaga), [DPD-ga](/tugi/e-pood/automaatne-andmevahetus-dpd-ga) ja [SmartPostiga](/tugi/e-pood/automaatne-andmevahetus-itellaga).
8. Klõpsa nupul **Salvesta**.

![Omniva pakiautomaatide tarneviisi seadistus.](https://media.voog.com/0000/0036/2183/photos/tarne_lisa_pakiautomaadid_block.png "Omniva pakiautomaatide tarneviisi seadistus.")

## Tasuta transpordi või tarnehinna soodushinna seadistamine

Kui soovid kliendile pakkuda tarnehinna soodustust või tasuta transporti alates teatud ostukorvi summast, toimi järgnevalt.  
  

1. Klõpsa tarneviisil või lisa uus tarneviis, millele soovid lisada tarnehinna soodustuse.
2. Avanenud dialoogiaknas sisesta **Soodushind** väljale tarne soodushind (tasuta tarne puhul 0).
3. Väljale **Ostukorvi minimaalne väärtus** sisesta ostukorvi netosumma, alates millest tarne soodushind rakendub.

  
**Soodustarne ja tasuta transpordi puhul on tegu ostukorvi netosummaga**, s.t toodete kogusummaga enne maksude lisamist. Näiteks kui soovid, et tellimused kogusummas üle 60€ oleks soodustarnega, sisesta ostukorvi minimaalseks väärtuseks 50€ (20% maksumäära korral).  

![Tarneviisi soodushinna seadistus.](https://media.voog.com/0000/0036/2183/photos/tarne_soodushind_block.png "Tarneviisi soodushinna seadistus.")

## Tarneviisi kustutamine

Lisatud tarneviisi saad kustutada, kui klõpsad tarneviisi nupul, mispeale avaneb **Muuda tarneviisi** dialoog. Selle all paremas nurgas asub **prügikasti ikoon**, millel klõpsates saad tarneviisi täielikult eemaldada. Pane tähele, et tarneviisi ostukorvis peitmiseks saad selle ka välja lülitada, vt. nuppu **Sees**.  

![Kursor prügikasti ikoonil tarneviisi seadete aknas.](https://media.voog.com/0000/0036/2183/photos/kustuta_tarneviis_block.png "Kursor prügikasti ikoonil tarneviisi seadete aknas.")

**Tutvu ka automaatse andmevahetusega:**

[Automaatne andmevahetus Omnivaga](/tugi/e-pood/automaatne-andmevahetus-omnivaga)[Automaatne andmevahetus DPD-ga](/tugi/e-pood/automaatne-andmevahetus-dpd-ga)[Automaatne andmevahetus SmartPostiga](/tugi/e-pood/automaatne-andmevahetus-smartpostiga)
