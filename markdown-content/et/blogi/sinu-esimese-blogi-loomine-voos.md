---
title: Esimese blogipostituse kirjutamine
lang: et
section: blogi
slug: sinu-esimese-blogi-loomine-voos
original_url: https://www.voog.com/tugi/blogi/sinu-esimese-blogi-loomine-voos
updated_at: 2025-08-07T21:25:01Z
word_count: 312
---
Meie mobiilisõbralikud kujundused on ideaalsed sinu esimese blogi loomiseks ning alati valmis sotsiaalmeedias jagamiseks.
  
  

Kõikidel meie standardkujundustel – välja arvatud [Faro](https://faro.voog.com/) – on küljes näidisblogi, mida saad koheselt muutma asuda. Lihtsalt logi enda Voo lehele sisse, ava artikkel ning kustuta vaiketekst eest.

Haldaja päises võid näha järjest kõiki loodud blogisid ning vastavalt nimele vajutades näete ka seal all kõiki postitusi. Loomulikult pääsed haldama samast menüüst ka kõiki kommentaare, loe täpsemalt juhendist [Kuidas hallata blogi kommentaare](/tugi/blogi/blogi-kommentaaride-haldamine).

## Esimese blogipostituse kirjutamine

Kui asud esimest blogipostitust kirjutama, võta rahulikult ning lisa sellele nö. ajutine pealkiri või jäta see üldsegi esialgu lisamata.

Kui mõtled hea tiitli välja, püüa meeles pidada korraliku pealkirja olemust - see peaks olema seotud sisuga ning vastama ootustele, sest üldjuhul ei meeldi kellegile eksitava pealkirjaga artiklit lugeda. Kui võimalik, integreeri sellesse ka sobilik võtmesõna mis aitab pealkirja veelgi paremini sisuga seostada. Samas saad seda veelgi detailsemalt teha väljavõttes.

Väljavõte on lühikene sissejuhatus või kokkuvõte eelseisvast artiklist, mille eesmärk on lugejas huvi tekitada. Vaata võrdluseks näiteks ajalehti, kus väljavõte määrab tihtipeale selle, et kas uudislugu osutub populaarseks või ei. Püüa headest väljavõtetest eeskuju võtta ning neid tehnikaid enda blogisse kaasata.

## Pildid sinu blogis

Ära unusta illustreerida enda postitusi kenade piltidega, mis täiendavad teksti ning aitavad lugejate tähelepanu suunata sinu artiklitele. Oma veebilehel piltide kasutamise kohta leiad lisalugemist meie [kuidas oma veebilehele pilte leida blogiartiklist](/blogi/kuidas-oma-veebilehele-pilte-leida).

![Veebilehe blogi lehekülg saidi muutmisvaates.](https://media.voog.com/0000/0036/2183/photos/Kuidas_alustada_blogimisega_1_block.webp "Veebilehe blogi lehekülg saidi muutmisvaates.")

Juhul, kui otsid ilusaid, litsensitasuta pilte enda artiklisse, julgeme soovitada järgnevaid andmebaase:

[https://pexels.com](https://www.pexels.com/)  
<https://unsplash.com>  
<https://stocksnap.io>

Alati tutvu enne pildi kasutamist selle lepingutingimustega. Kui tarvis, kontakteeru pildi omanikuga ja küsi luba - sedasi võid ära hoida hiljem võimalikke probleeme ning ühtlasi annad pildi autorile märku, et tema töö on kasutuses.
