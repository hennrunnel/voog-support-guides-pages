---
title: Miks ja kuidas saavad sildid su blogile kasulikud olla?
lang: et
section: blogi
slug: siltide-haldamine
original_url: https://www.voog.com/tugi/blogi/siltide-haldamine
updated_at: 2025-08-07T21:25:01Z
word_count: 198
---
## Miks ja kuidas saavad sildid su blogile kasulikud olla?

Sildid on märksõnad mille abil saad artiklid enda blogis kategoriseerida. Teatud mõttes toimib see nagu otsingumootor, sest niipea kui oled mitu artiklit ühe sildiga märgistanud, saad seda silti vaadeldes kõik märgistatud artiklid kohe kätte.

Kasuta silte julgelt, et sinu blogi lugejad leiaksid ka vanemad artiklid kergesti üles.

## Kus kohas sildid asetsevad?

Võid sildid leida enda blogi päises või artikli jaluses siltide väljal.

![Kursor siltide väljal artikli jaluses.](https://media.voog.com/0000/0036/2183/photos/Halda_ja_muuda_blogisilte_block.webp "Kursor siltide väljal artikli jaluses.")

## Kuidas saan lisada silte enda blogisse?

Leiad artiklihalduris spetsiaalse siltide lisamise ala, kuhu saad lisada määramata koguses vabalt valitud silte.

![Blogiartikli siltide väli uue sisestatud sildi nimega.](https://media.voog.com/0000/0036/2183/photos/Halda_ja_muuda_blogisilte_2_block.webp "Blogiartikli siltide väli uue sisestatud sildi nimega.")

Vajuta sellele alale ning sisesta esimene silt. Saad uue sildi lisada kui lõpetad eelneva kas **Enter** või , (koma) klahviga. Juhul, kui soovid sisestada silte, mida oled juba varasemalt mõnele artiklile lisanud, piisab kui sisestad sildi esimesed kaks tähte ning meie süsteem pakub sulle automaatselt sobivat vastet.

Kui blogi lugeja vajutab siltide menüüs ühele sildile, avaneb leht, kus on kõik blogipostitused antud sildiga kuvatud.
