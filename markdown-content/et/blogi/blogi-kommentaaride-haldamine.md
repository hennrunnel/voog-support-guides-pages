---
title: Kuidas saan enda artiklite kommentaare hallata?
lang: et
section: blogi
slug: blogi-kommentaaride-haldamine
original_url: https://www.voog.com/tugi/blogi/blogi-kommentaaride-haldamine
updated_at: 2025-08-07T21:25:01Z
word_count: 230
---
## Kuidas saan enda artiklite kommentaare hallata?

Selleks, et näha kommentaare enda blogi artiklitel, logi enda saidile admin-vaates sisse ning mine **Sisu > Blogid** menüüsse.

![Blogide menüü vaade saidi muutmisvaates.](https://media.voog.com/0000/0036/2183/photos/Kuidas_hallata_blogi_kommentaare_block.webp "Blogide menüü vaade saidi muutmisvaates.")

Jõuad enda saidi blogi haldurisse, mille päises võid näha kõiki enda loodud blogisid. Selleks, et konkreetse blogi artiklitele lisatud kommentaare hallata, aktiveeri kõigepealt soovitud blogi.

Klikkides menüü päises blogi nimele, avanevad selle all kõik selles blogis kirjutatud postitused. Lehe parempoolses ääres võid näha iga artikli kommentaaride arvu. Sellele vajutades jõuad edasi uuele lehele, kus kommentaarid on järjestatud.

Juhul, kui sinu kommentaariumisse on postitatud spämmi, saad need märgistada **Märgi rämpsuks** nupuga. Kui oled jõudnud kõik spämm-kommentaarid ära märgistada, saad need kergelt kustutada **Eemalda rämpskommentaari** nupuga menüü päises.

Kui juhtus, et märkisid kogemata vale kommentaari spämmiks, saad selle enne kustutamist eemaldada valikust **Mitte rämps?** nupuga.

## Kus kohas saan näha kommenteerijate e-maili aadresse, et nendega vajadusel ühendust võtta?

Sul on võimalik kommenteerijate e-maili aadresseid näha juhul, kui nad on selle **E-mail** väljale kommentaari lisades sisestanud.

Sisene **Sisu > Blogi** menüüsse ning vali menüü päisest vastava blogi pealkiri. Selles menüüs võid näha kõiki artikleid üksteise alla kuvatuna ning paremas ääres ka kommentaaride arvu.

Kui vajutad kommentaaride lingile, jõuad lehele kus on kõik antud artikli kommentaarid välja kuvatud. Iga kommentaari all võidki näha selle autori nime ja meiliaadressi.
