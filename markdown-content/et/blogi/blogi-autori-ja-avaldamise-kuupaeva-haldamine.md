---
title: Kuidas saan muuta blogipostituse autorit?
lang: et
section: blogi
slug: blogi-autori-ja-avaldamise-kuupaeva-haldamine
original_url: https://www.voog.com/tugi/blogi/blogi-autori-ja-avaldamise-kuupaeva-haldamine
updated_at: 2025-08-07T21:25:01Z
word_count: 201
---
## Kuidas saan muuta blogipostituse autorit?

Kui lood uue blogipostituse, võid märgata ka, et oled automaatselt selle autor. Juhul kui aga oleks tarvis postituse autoriks mõni teine saiti haldav kasutaja lisada, siis ava *admin*-vaates artikkel ning paremal alt menüüst vali **Lehe seaded**.

**Autor**väljalt avaneb rippmenüü, kus on võimalik valida teine kasutaja.

Kui oled muudatuse läbi viinud, siis vajuta sinist **Salvesta**nuppu, et need aktiveeruks.

![Kursor autori valimise väljal artikli seadete menüüs.](https://media.voog.com/0000/0036/2183/photos/Muuda_blogi_autorit_block.webp "Kursor autori valimise väljal artikli seadete menüüs.")

## Kuidas saan muuta blogipostituse avaldamise kuupäeva?

Iga blogipostitus saab vaike-kuupäevaks selle tegeliku loomise kuupäeva. Kui aga on tarvis artikli ilmumise kuupäev ära muuta, saad seda teha, kui avad artikli ning vajutad **Lehe seaded** ikoonile all paremal menüüs.

**Avalikustamise kuupäev** menüü lubab sul kiirelt ja mugavalt valida enda jaoks uue, sobiva kuupäeva. Kui oled selle ära muutnud, siis vajuta **Salvesta** ikoonile ning artikli kuupäev saabki muudetud.  
  
Palun pööra tähelepanu ka sellele, et kui muudad enda blogipostituse kuupäeva ümber tuleviku kuupäevale, siis see ei tähenda, et see avalikustub sellel uuel kuupäeval. Kui artikkel on juba avalikustatud, siis saab seda ainult peita manuaalselt. Loe selle kohta lähemalt, [kuidas blogipostitust avaldada.](/tugi/blogi/blogipostituse-avaldamine)
