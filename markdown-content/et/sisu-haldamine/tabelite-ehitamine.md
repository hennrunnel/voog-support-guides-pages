---
title: Tabeli loomine
lang: et
section: sisu-haldamine
slug: tabelite-ehitamine
original_url: https://www.voog.com/tugi/sisu-haldamine/tabelite-ehitamine
updated_at: 2025-08-07T21:25:01Z
word_count: 373
---
## Tabeli loomine

Selleks, et ehitada tabel, soovitame sul eelnevalt lehele lisada uus teksti sisuala. Sedasi on kindel, et tabel püsib ülejäänud tekstialast eraldi ning seda saab vajadusel tõsta ja stiliseerida lihtsamini.

![Tabeli lisamine tekstitööriista abil.](https://media.voog.com/0000/0036/2183/photos/Sisu_haldamine2-1_block.png "Tabeli lisamine tekstitööriista abil.")

Kui oled teksti sisuala loonud, vajuta tabeli tööriistal ning vali soovitud tabeli suurus. Näed, et sisualasse tekkis halli varjundiga tabel. 

## Tabeli suuruse muutmine

Tabeli suuruse muutmiseks vajuta lihtsalt ühele tabeli lahtrile ning muuda selle paremas küljes ja põhjas lisandunud punktide kaudu tabeli mõõtmeid.

![Tabeli lahtrite suuruse muutmine lahtri ümber ilmuvate mummukeste abil.](https://media.voog.com/0000/0036/2183/photos/Sisu_haldamine2-2_block.png "Tabeli lahtrite suuruse muutmine lahtri ümber ilmuvate mummukeste abil.")

Parem külg määrab tabeli laiuse ning põhjas asetsev punkt tabeli kõrguse.

## Tabeli töötlemine

![Tabeli töötlemine (väljade lisamine kustutamine, kokkutõmbamine jmt).](https://media.voog.com/0000/0036/2183/photos/Sisu_haldamine2-3_block.png "Tabeli töötlemine (väljade lisamine kustutamine, kokkutõmbamine jmt).")

Kui oled tabeli edukalt enda lehele loonud, võid märgata, et tööriistale lisanduvad uued nupud.

## Sisu kuvamine

![Sisu kuvamine lahtris ülal, keskel või all valides tekstitööriistast vastava seade.](https://media.voog.com/0000/0036/2183/photos/Sisu_haldamine2-4_block.png "Sisu kuvamine lahtris ülal, keskel või all valides tekstitööriistast vastava seade.")

Sul on võimalik tabelis olevat sisu kuvada üleval, keskel ja all. Lihtsalt vali vastav kõrgus ning kõik sisu saab automaatselt ümber paigutatud.

## Uute ridade ja veergude lisamine

Saad uue rea või veeru lisada '+' ikooniga tabeli tööriistal. Roheline joon indikeerib millisele küljele tabel laieneb.

![Uute ridade ja veergude lisamine tekstitööriista kaudu.](https://media.voog.com/0000/0036/2183/photos/Sisu_haldamine2-5_block.png "Uute ridade ja veergude lisamine tekstitööriista kaudu.")

## Ridade ja veergude eemaldamine

Kui soovid lahtrit tabelist eemaldada, aktiveeri lahter ning vajuta prügikasti ikoonile tabelitööriistal. Avanev menüü lubab sul valida kas rea või veeru ning punane joon tabelis indikeerib milline osa tabelist ära kustub.

![Veeru või rea eemaldamine tabelist tekstitööriista abil.](https://media.voog.com/0000/0036/2183/photos/Sisu_haldamine2-6_block.png "Veeru või rea eemaldamine tabelist tekstitööriista abil.")

## Lahtrite ühendamine

![Lahtrite ühendamine tekstitööriista abil.](https://media.voog.com/0000/0036/2183/photos/Sisu_haldamine2-7_block.png "Lahtrite ühendamine tekstitööriista abil.")

Selleks, et kaks eraldi lahtrit ühendada aktiveeri mõlemad lahtrid ja vajuta lahtri ühendamise nupule tööriistal.
