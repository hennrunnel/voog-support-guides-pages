---
title: BookLuxi seadistamine
lang: et
section: sisu-haldamine
slug: booklux-broneeringuvormi-lisamine
original_url: https://www.voog.com/tugi/sisu-haldamine/booklux-broneeringuvormi-lisamine
updated_at: 2025-08-07T21:25:01Z
word_count: 276
---
## BookLuxi seadistamine

Alustamiseks ava [BookLuxi esileht](https://www.booklux.com/) ja klõpsa nupul **Proovi Tasuta**.  
  

![BookLuxi konto loomine](https://media.voog.com/0000/0036/2183/photos/booklux%20liitu_block.png "BookLuxi konto loomine")

  
Nii saad luua konto ja valida tegevusvaldkonna – allolevas näites oleme valinud spordiklubi. BookLuxi keskkonnas saad lihtsa vaevaga luua teenuste kalendri, jagada teenused mitme asukoha ja ruumi vahel ning lisada [muidki lisavalikuid](https://www.booklux.com/et#overview). Nii saab klient meelepärase teenuse enda valitud asukohas ja ajal broneerida.  
  
Haldusvaate vasakus servas on menüü, kus näed erinevaid hallatavaid seadeid. Näiteks **Kalender** näitab klientide broneeringuid. Broneeringu peal klõpsates näed broneeringu ja kliendi täpsemaid andmeid ning saad selle kinnitada.  
  
**Treenimiskohtade** ja **Graafikute** vaates saad lisada ruume (spordiklubi puhul näiteks treeningsaalid) ja igale ruumile eraldi ajakava (nt E–R kl 9–17). **Teenuste** vaates saad lisada teenuseid, määrata neile hinna ja kestuse ning valida, millistes ruumides neid pakutakse.  

![BookLuxis uue teenuse lisamine.](https://media.voog.com/0000/0036/2183/photos/booklux%20lisa%20uus%20teenus_block.png "BookLuxis uue teenuse lisamine.")

## Broneeringuvormi lisamine Voo keskkonda

Vormi lisamiseks ava vasakult menüüst **Kliendivaate seadistamine**. Broneeringuvormi saad lisada otse lehel kuvatud vormina või nupuna, mis avab vormi hüpikaknas.   
  

- otse lehel kuvamiseks kopeeri kood **Broneerimisvaate** kastist
- nupu jaoks **Broneerimisnupu** kastist.

![BookLuxi kliendivaate seadistamine.](https://media.voog.com/0000/0036/2183/photos/booklux%20kliendivaade_block.png "BookLuxi kliendivaate seadistamine.")

Mõlemal juhul saad koodijupi lisada**[Kood](/tugi/sisualad/mis-on-sisuala#kood)** [sisualasse](/tugi/sisualad/mis-on-sisuala#kood) või **[Tekst](/tugi/sisualad/mis-on-sisuala#tekst)** [sisualasse](/tugi/sisualad/mis-on-sisuala#tekst), kasutades tekstitööriista HTML nuppu **</>**.  

![Koodijupi lisamine 'Tekst' sisualasse.](https://media.voog.com/0000/0036/2183/photos/Sisu_haldamine7-3_block.png "Koodijupi lisamine 'Tekst' sisualasse.")
