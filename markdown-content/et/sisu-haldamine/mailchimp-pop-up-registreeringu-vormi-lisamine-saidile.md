---
title: Lisa Mailchimp pop-up registreeringu vorm
lang: et
section: sisu-haldamine
slug: mailchimp-pop-up-registreeringu-vormi-lisamine-saidile
original_url: https://www.voog.com/tugi/sisu-haldamine/mailchimp-pop-up-registreeringu-vormi-lisamine-saidile
updated_at: 2025-08-07T21:25:01Z
word_count: 136
---
Mailchimp *pop-up* registreeringuvormi loomiseks ja veebilehele lisamiseks järgi neid [Mailchimpi juhiseid](https://mailchimp.com/help/add-a-signup-form-to-your-website/). Kui vorm seadistatud, saad Mailchimpist koodijupi, mille saadki enda Voo saidile kopeerida.

Kui soovid, et hüpikakna vorm oleks kuvatud vaid ühel lehel, siis lisa lehel sobivasse kohta **[Tekst](/tugi/sisualad/mis-on-sisuala#tekst)** [sisuala.](/tugi/sisualad/mis-on-sisuala#tekst) Klõpsa teksti stööriistaribal video või koodi nupul, sisesta vormi koodi teine osa ja vajuta **Sisesta** nupule.

![Koodijupi lehele lisamine tekstitööriista kaudu vajutades HTML-lähtekoodi tööriista nupul.](https://media.voog.com/0000/0036/2183/photos/Sisu_haldamine8-1_block.png "Koodijupi lehele lisamine tekstitööriista kaudu vajutades HTML-lähtekoodi tööriista nupul.")

Kui soovid, et hüpikakna vorm oleks kuvatud kõikidel lehtedel korraga, siis klõpsa all tööriistaribal **Seaded > Sait** ja kleebi koodi teine osa **Välise statistika koodi** lahtrisse.
