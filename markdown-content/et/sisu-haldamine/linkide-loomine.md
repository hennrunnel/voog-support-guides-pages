---
title: Teksti muutmine lingiks
lang: et
section: sisu-haldamine
slug: linkide-loomine
original_url: https://www.voog.com/tugi/sisu-haldamine/linkide-loomine
updated_at: 2025-08-07T21:25:01Z
word_count: 471
---
## Teksti muutmine lingiks

![Teksti muutmine lingis selekteerides teksti ja vajutades tekstitööriistas linkimise nupul.](https://media.voog.com/0000/0036/2183/photos/Sisu_haldamine3-1n_block.png "Teksti muutmine lingis selekteerides teksti ja vajutades tekstitööriistas linkimise nupul.")

Kui soovid enda lehel tekstis esinevat sõna või lauset lingiks muuta, siis aktiveeri see ning vajuta linkimise tööriistal. Sinult küsitakse lingi aadress ning kui oled selle lisanud, vajuta **Sisesta** nuppu.

## Meiliaadressile lingi lisamine

Teksti sisualasse e-posti aadressile lingi lisamiseks kirjuta kõigepealt e-posti aadress näiteks support@voog.com.  
Seejärel tee aadress aktiivseks, klõpsates tekstitööriistaribal ikoonil **Lisa hüperlink**.  
  
Avanenud aknas kirjuta meiliaadress kujul **mailto:support@voog.com** ja klõpsa **Lingi e-maili aadressile** nupul, mille kaudu saad lingi aktiveerida.

![E-posti aadressi linkimine kirjutades linkimiskasti e-posti aadressi ning vajutades 'Lingi e-maili aadressile'.](https://media.voog.com/0000/0036/2183/photos/epost_link_block.webp "E-posti aadressi linkimine kirjutades linkimiskasti e-posti aadressi ning vajutades 'Lingi e-maili aadressile'.")

## Kuidas linkida üles laaditud faile (pildid ja dokumendid)?

Üleslaaditud failidele linkimiseks tehke hiirega aktiivseks tekst, millele soovite linki lisada ning valige tööriistaribalt lingi tööriist.

![Linkides faili kirjutades linkimiskasti failinime ning valides 'Lisatud fail'.](https://media.voog.com/0000/0036/2183/photos/Sisu_haldamine3-3n_block.png "Linkides faili kirjutades linkimiskasti failinime ning valides 'Lisatud fail'.")

Lingitööriista kastis alustage oma faili nime trükkimist, selle peale ilmuvad kasti alla soovitused. Lingi kinnitamiseks valige soovitud failinimega soovitus ning klikkige sellel.

## Kuidas panna pilt linkima?

Selleks, et teha pildist link, lisa pilt enda tekstialasse või galeriisse 'Failid' menüüst. Seejärel vajuta pildile ning ava pildi tööriistast lingi lisamise nupp. Sisesta soovitad aadress ning vajuta 'Sisesta' nupule.

![Pildi linkimine vajutades pildile ja kirjutades linkimiskasti lingi.](https://media.voog.com/0000/0036/2183/photos/pildi_link_block.webp "Pildi linkimine vajutades pildile ja kirjutades linkimiskasti lingi.")

  

## Kuidas saan tekitada lingi mis avaneb uues aknas?

Kui sisestad linki, märkad selle all avanemas rippmenüüd kus saad klikkida "**Lingi aadressile**" paremas ääres olevale noole ikoonile. See aktiveerib lingi nii, et see avaneks eraldi brauseriaknas.

## Kuidas saan linki muuta või kustutada?

Vajuta eelnevalt lisatud lingile ja tee vajalik muudatus lingis või kustuta aadress. Kui oled muudatusega valmis, vajuta **Muuda** nuppu.

![Lingi muutmine või kustutamine vajutades vastloodud lingil.](https://media.voog.com/0000/0036/2183/photos/Sisu_haldamine3-5n_block.png "Lingi muutmine või kustutamine vajutades vastloodud lingil.")

## Kuidas saan lisada menüüsse nupu mis suunab mõnele kindlale veebiaadressile?

Kui lisad menüüsse uut lehte, saad selle määrata lingiks.

![Lehe asemel lingi loomine luues uut lehte ja vajutades 'Lisa selle asemel link' all ääres.](https://media.voog.com/0000/0036/2183/photos/Sisu_haldamine3-6n_block.png "Lehe asemel lingi loomine luues uut lehte ja vajutades 'Lisa selle asemel link' all ääres.")

Seejärel sisesta veebilehe nimi ning selle aadress, kinnita see ning oledki menüüsse lisanud nupu mis suunab lingile.

![Lehe asemel lingi lisamise vorm.](https://media.voog.com/0000/0036/2183/photos/Sisu_haldamine3-7n_block.png "Lehe asemel lingi lisamise vorm.")
