---
title: Salasõna muutmine
lang: et
section: konto-loomine
slug: parooli-vahetamine
original_url: https://www.voog.com/tugi/konto-loomine/parooli-vahetamine
updated_at: 2025-08-07T21:25:01Z
word_count: 255
---
## Salasõna muutmine

[Logi sisse](/tugi/konto-loomine/saidile-sisselogimine) enda Voo saidile ja klõpsa alumisesel tööriistaribal **Juhtpaneel**. **Saidid** vaates klõpsa oma nime taga oleval ikoonil ja vali **Minu profiil**. **Salasõna** juures saadki salasõna muuta.

![Ekraanipilt, kuidas liikuda minu profiil vaatesse, kus saab salasõna muuta.](https://media.voog.com/0000/0036/2183/photos/minu_profiil_est_block.webp "Ekraanipilt, kuidas liikuda minu profiil vaatesse, kus saab salasõna muuta.")

Kui oled kasutanud ainult Google’i kontoga sisse logimist, aga soovid ikkagi uut salasõna, siis saad seda teha ainult sisselogimislehel salasõna lähtestades.

## Salasõna lähtestamine

Kui sisselogimine ebaõnnestub, kontrolli, kas sisestasid salasõna õigesti. Lisaks veendu, et kopeerides ei lisandunud tühikuid ega üleliigseid märke. Kui sisselogimine ikka ei õnnestu või oled salasõna unustanud klõpsa **Unustasid?**. lingil.

![Kursor näitamas 'Unustasid?' nupule sisselogimise vaates.](https://media.voog.com/0000/0036/2183/photos/Parooli_vahetamine3-1_block.png "Kursor näitamas 'Unustasid?' nupule sisselogimise vaates.")

Sind suunatakse vaatesse, kus saad sisestada saidi sisselogimise e-posti aadressi. Pärast **Lähtesta salasõna** nupule vajutamist saadetakse sinu e-posti aadressile salasõna muutmise link koos juhistega.

![Ununenud salasõna taastamise vaade.](https://media.voog.com/0000/0036/2183/photos/Parooli_vahetamine4_block.png "Ununenud salasõna taastamise vaade.")

## Kui salasõna muutmine ikka ei õnnestu?

Kui ükski eelnevatest sammudest ei aidanud ja sisselogimine ebaõnnestub, kirjuta meile aadressil [support@voog.com](mailto:support@voog.com). Lisa oma veebilehe nimi ja e-posti aadressi, millega oled saidi registreerinud.  
  
Pea meeles, et [sama e-posti aadressiga loodud saidid](/tugi/konto-loomine/mida-teha-kui-oled-loonud-mitu-voo-saiti-uhe-meiliaadressiga) kasutavad sama salasõna. Kõikide saitide vaatamiseks klõpsa vasakul all tööriistaribal **Juhtpaneel**.
