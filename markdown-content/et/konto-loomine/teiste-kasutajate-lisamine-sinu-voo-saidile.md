---
title: Uue kasutaja kutsumine saidile
lang: et
section: konto-loomine
slug: teiste-kasutajate-lisamine-sinu-voo-saidile
original_url: https://www.voog.com/tugi/konto-loomine/teiste-kasutajate-lisamine-sinu-voo-saidile
updated_at: 2025-08-07T21:25:01Z
word_count: 408
---
## Uue kasutaja kutsumine saidile

Kui soovid lisada uue kasutaja ava all tööriistaribal **Seaded**ja vajuta **Kasutajad** kõrval asuvale **+ märgi** ikoonile.

![Lisa saidile uusi kasutajaid link.](https://media.voog.com/0000/0036/2183/photos/kutsu_uus_kasutaja_block.webp "Lisa saidile uusi kasutajaid link.")

> Kui klõpsad **Kasutajad** lingile, avaneb kasutajate halduse vaade.
>
> ![Kasutajad vaade, mille kaudu saad hallata (lisada, kustutada) kodulehe kasutajaid.](https://media.voog.com/0000/0036/2183/photos/kasutajad_vaade_block.webp "Kasutajad vaade, mille kaudu saad hallata (lisada, kustutada) kodulehe kasutajaid.")
>
> **Kutsu uus kasutaja** nupu kaudu saad lisada oma lehele uue kasutaja — avaneb kutse saatmise vaheleht, kus saad sisestada kutsutava(te) e-posti aadressid ja määrata neile sobiva rolli – **toimetaja** või **omanik**.   
>   
> **Toimetaja** — toimetajad saavad hallata sisu, kuid ligipääs mõnedele seadetele on piiratud (nt domeeni seaded, saidi tellimuse ja arvetega seotud info).  
> **Omanik** — omanikud saavad hallata kogu saidi sisu ning seadeid.  
>   
> Kui kutse on edukalt saadetud, ilmub uue kasutaja nime taha kinnitus **Kutsutud**.

## Kutse saidi ehitamiseks

Kui saad kutse saidi ehitamiseks, siis antud kirjas kirjas leiad lühikese selgituse saidi ehitamise kohta. Lisaks on kutses link **Alusta**, mis suunab edasi saidiga liituma.

![Näidiskiri 'Kutse saidi ehitamiseks'.](https://media.voog.com/0000/0036/2183/photos/konto-loomine-4-3-n_block.png "Näidiskiri 'Kutse saidi ehitamiseks'.")

Uue kasutajana pead valima endale salasõna ja seeläbi registreeritakse sind Voo kasutajaks. Kutse saajad, kes on sama e-posti aadressiga juba Voo kasutajaks registreeritud, saavad saidile sisse logimiseks kasutada oma olemasolevat parooli.

## Kasutaja rolli vahetamine

Kõiki saidile lisatuid kasutajaid näed, kui klõpsad all tööriistaribal **Seaded****>****Kasutajad**. 

- **Toimetaja rollis kasutaja muutmine omanikuks** — omaniku rolli saab määrata ainult kasutaja, kes ise on samuti omaniku rollis. Kui soovid anda toimetajale omaniku õigused, klõpsa tema nime rea lõpus olevale **kolme punkti ikoonil.** Avanenud rippmenüüst vali **Muuda omanikuks?**.
- **Omaniku taandamine toimetajaks** — kui soovid saidi omaniku rollis olevat kasutajat taandada toimetajaks, vajuta tema nime rea lõpus olevale **kolme punkti ikoonil.** Avanenud rippmenüüst vali **Taanda toimetajaks?**.

## Kasutajate eemaldamine saidilt

Kasutaja kustutamiseks ava tööriistaribal **Seaded > Kasutajad**. Leia soovitud kasutaja ja klõpsa tema rea lõpus olevale **kolme punkti ikoonil**. Avanenud rippmenüüst vali **Eemalda kasutaja**.  

![Kursor näitamas eemalda kasutaja lingile, millega saab kasutaja saidilt eemaldada.](https://media.voog.com/0000/0036/2183/photos/eemalda_kasutaja_block.webp "Kursor näitamas eemalda kasutaja lingile, millega saab kasutaja saidilt eemaldada.")

Enda kasutaja eemaldamiseks saidi küljest liigu **Seaded > Kasutajad** menüü kaudu **Minu profiil** vaatesse ja klõpsa **Eemalda konto** nupul. Pane tähele, et kui oled saidi ainuke omaniku rolliga kasutaja, siis enne saidi kasutajate hulgast lahkumist tuleks omaniku roll määrata vähemalt ühele teisele saidi kasutajale.
