---
title: Liikle oma erinevate Voo saitide vahel
lang: et
section: konto-loomine
slug: saidile-sisselogimine
original_url: https://www.voog.com/tugi/konto-loomine/saidile-sisselogimine
updated_at: 2025-08-07T21:25:01Z
word_count: 213
---
Saidile sisselogimiseks klõpsa voog.com avalehe üleval paremas nurgas asuvat **Sisene** nuppu. Seejärel sisesta oma e-posti aadress ja salasõna või logi sisse Google’i kontoga.

![Sisene vaade, kus sisselogimiseks kasuta e-postiaadressi või jätka Google kontoga.](https://media.voog.com/0000/0036/2183/photos/logi_sisse_2024_block.png "Sisene vaade, kus sisselogimiseks kasuta e-postiaadressi või jätka Google kontoga.")

Saidile saad sisse logida ka järgnevalt, kui lisad enda saidi aadressi lõppu **/admin** (näiteks sinufirma.ee/admin või sinunimi.voog.com/admin).  
  
Kui oled oma salasõna unustanud, saad selle hõlpsasti taastada. Selleks vaata [salasõna taastamise juhendit](https://www.voog.com/tugi/konto-loomine/parooli-vahetamine), kust leiad juhised uue salasõna seadistamiseks.

## Liikle oma erinevate Voo saitide vahel

Kui oled registreerinud [mitu Voo saiti sama e-posti aadressiga](/tugi/konto-loomine/mida-teha-kui-oled-loonud-mitu-voo-saiti-uhe-meiliaadressiga), siis saad nende saitide vahel liikuda, kui klõpsad oma kodulehe vasakus allnurgas asuvat **Juhtpaneel** linki.  
  
Avanenud **Saidi** vaates on kõik sinu e-mailiga registreeritud veebilehed. Vajutades nuppu **Muuda saiti**, saadki soovitud veebilehe muutmisvaatesse.

![vaates on kõik sinu e-mailiga registreeritud veebilehed. Vajutades nuppu Muuda saiti, saadki soovitud veebilehe muutmisvaatesse.](https://media.voog.com/0000/0036/2183/photos/Juhtpaneel_link_block.webp "vaates on kõik sinu e-mailiga registreeritud veebilehed. Vajutades nuppu Muuda saiti, saadki soovitud veebilehe muutmisvaatesse.")
