---
title: Mis on vormid ning miks sa peaksid neid kasutama?
lang: et
section: vormid
slug: utle-tere-vormidele
original_url: https://www.voog.com/tugi/vormid/utle-tere-vormidele
updated_at: 2025-08-07T21:25:01Z
word_count: 200
---
## Mis on vormid ning miks sa peaksid neid kasutama?

Voo vormitööriist lubab sul koguda igasugust informatsiooni veebilehe külastajatelt - olgu see siis lihtsalt tagasiside, tellimuste vastuvõtmine või otseselt kontakti loomiseks.  

![Vormi sisuala näidis.](https://media.voog.com/0000/0036/2183/photos/Vormid_ja_tagasiside1-1n_block.png "Vormi sisuala näidis.")

Selleks, et luua vorm sinu jaoks nii paindlikuks kui tarvis, saad sellele lisada erinevaid väljasid: tekstialad, listid, märkeruute, ühe valikuga väljasid ning ka faili manustamise võimalust. Mis veel parem - saad kõike seda teha segamini kasvõi ühes vormis. Sedasi saad mugavalt luua ühe vormi mille kaudu jõuab sinuni kõik soovitud informatsioon.

Igal vormil on vaikimisi spämmifilter Google [reCAPTCHA v3](https://developers.google.com/recaptcha). Postitamisel toimub riskianalüüs, mis aitab eristada roboteid inimestest. Kui peaks filtriga probleeme tekkima on võimalik seda välja lülitada vormi seadete kaudu, soovitame võimalusel sees hoida.

## Vormidelt sisestatud info otse sinu meilile

Voos on võimalik seadistada sinu vormi nii, et kõik läbi selle tulnud teated edastatakse sulle automaatselt meilile. Sedasi saad alati kiirelt teada kui keegi soovib sinuga kontakti luua. Samas on need alati ka sinu Voo lehelt kättesaadavad, seega sa ei pea muretsema nende kadumise pärast.

Loe täpsemalt [vormi kaudu sisestatud info haldamise](/tugi/vormid/vormide-kaudu-sisestatud-info-haldamine) kohta.
