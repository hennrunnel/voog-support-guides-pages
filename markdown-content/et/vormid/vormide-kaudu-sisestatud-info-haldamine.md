---
title: Kuidas saan vaadata vormi kaudu sisestatud andmeid?
lang: et
section: vormid
slug: vormide-kaudu-sisestatud-info-haldamine
original_url: https://www.voog.com/tugi/vormid/vormide-kaudu-sisestatud-info-haldamine
updated_at: 2025-08-07T21:25:01Z
word_count: 385
---
## Kuidas saan vaadata vormi kaudu sisestatud andmeid?

Saad vormi kaudu sisestatud andmeid vaadata, kui lähed **Sisu > Vormid** vaatesse. Selles vaates näed kõiki vorme, mis on kodulehele lisatud ja ka neid vorme, mis on lehelt kustutatud.  

**Vormid** vaates kuvatakse igal vormi real:

- **Lehekülg** – näitab, mis lehele vorm on lisatud. Kõpsates **Lehekülg** alloleval **Vaata vormi** noole ikoonil, siis suunatakse sind edasi leheküljele, kuhu vorm on lisatud.
- **Postitusi** – vajutades **Vaata postitusi** noole ikoonil suunab link postituste lehele, kus näed kõiki antud vormi kaudu täidetud postitusi.
- **Saajate e-posti aadres****s****id** – kuvab e-posti aadressi, kuhu saadetakse teavitus uue vormipostituse kohta.
- **Kuupäev** – kuvab kuupäeva, millal vorm on saidile lisatud.

![Vormid vaade.](https://media.voog.com/0000/0036/2183/photos/vormid_block.webp "Vormid vaade.")

## Vormi muutmine

**Sisu > Vormid > Postitused** vaates olles klõpsates vormi real, siis avaneb sulle **Muuda vormi** aken, kus saad:

- muuta vormi nimetust
- lisada ja eemaldada postituste teavituste saajate e-posti aadresse
- kustutada vormi

## Postituste filtreerimine

**Sisu > Vormid > Postitused** vaates saad **Filter** nupu kaudu:

- **vormi nimetuse** järgi kõik selle vormi postitused kätte.
- rämpspostitused kaudu **filtreerida välja rämps- või tavapostitused**. Lisaks sellele Voog annab endast parima, et aidata filtreerida sinu eest kahtlase sisuga vormi postitused spämmiks.
- **kuupäevade vahemiku** kaudu filtreerida vastava ajavahemiku postitused.

## Postituste allalaadimine

**Sisu > Vormid > Postitused** vaates saad kõik sisestatud postitused alla laadida .xls-formaadis. Selleks märgi linnuke vormi(de) ees olevasse kasti, seejärel klõpsa lehe paremas nurgas kolme punktiga ikoonil ja vali avanenud menüüst **Ekspordi XLS**.  

## Kas mul on võimalik vorm ühendada enda e-postiga?

Jah, selleks on kaks võimalust, kas siis otse vormi lehel või vormide halduse kaudu.  
  

- **Lehe kaudu** – mine lehele, kuhu oled vormi lisanud ja klõpsa vormi kohal (üleval keskel) hammasratta ikoonil. Väljal **Saada postitused e-mailile** sisesta e-posti aadress. Kui oled muudatuse salvestanud, saadetakse kõik selle vormi kaudu tehtud postitused automaatselt sisestatud e-posti aadressile.
- **Vormide halduse kaudu** – ava **Sisu > Vormid** vaade ja klõpsa selle vormi real, mille soovid e-postiga siduda. Avaneb **Muuda vormi** aken, kus sisesta e-posti aadress **Saada postitused e-posti aadressile** väljale.

  
 **Pane tähele**, et vormi saab siduda mitme e-posti aadressiga, selleks eralda need komadega (nt kasutaja\_1@gmail.com, kasutaja@kaks.ee).  

![Esiletõstetud vormi seadete väljad 'Saada postitused emailile' ja 'koos pealkirjaga'.](https://media.voog.com/0000/0036/2183/photos/Vormid_ja_tagasiside4-4n_block.png "Esiletõstetud vormi seadete väljad 'Saada postitused emailile' ja 'koos pealkirjaga'.")
