---
title: Milles pealkirjad ja kirjeldused täpsemalt seisnevad?
lang: et
section: lehed
slug: lehtede-pealkirjade-ja-kirjelduste-muutmine
original_url: https://www.voog.com/tugi/lehed/lehtede-pealkirjade-ja-kirjelduste-muutmine
updated_at: 2025-08-07T21:25:01Z
word_count: 227
---
## Milles pealkirjad ja kirjeldused täpsemalt seisnevad?

Leiad teemakohase ja SEO seisukohast olulise info [optimeeri oma saidi pealkirju ja kirjeldusi juhendist](/tugi/seo/pealkirjad-ja-kirjeldused).

## **Veebisaidi pealkiri**

Selleks, et lisada või muuta veebilehe pealkirja klõpsa all tööriistaribal **Sisu > Struktuur ja keeled**. Real **Saidi nimetus** saadki mugavalt muudatuse sisse viia.

![Saidi nimetuse välja asukoht.](https://media.voog.com/0000/0036/2183/photos/Lehed_ja_struktuurid3-1_block.png "Saidi nimetuse välja asukoht.")

## **Lehe pealkiri ja kirjeldus**

Konkreetse lehe pealkirja ja kirjeldust on võimalik muuta lehe **Lehe seaded** aknas.

![Kursor lehekülje rea hammasrattal struktuuri menüüs.](https://media.voog.com/0000/0036/2183/photos/Lehed_ja_struktuurid3-2_block.png "Kursor lehekülje rea hammasrattal struktuuri menüüs.")

**Lehe seaded** aknasse saamiseks klõpsa all tööriistaribal **Sisu > Struktuur ja keeled** ja vajuta lehe rea lõpus hammasratta ikoonil.

![Kursor 'Lehe seaded' ikoonil alumisel tööriistaribal.](https://media.voog.com/0000/0036/2183/photos/Lehed_ja_struktuur3-3_block.png "Kursor 'Lehe seaded' ikoonil alumisel tööriistaribal.")

**Lehe seaded** akna saad avada ka nii, kui navigeerid valitud lehele ja klõpsad all tööriistaribal **Eelvaade** nupu kõrval oleval lehe seadete ikoonil.

![Lehe seaded aken.](https://media.voog.com/0000/0036/2183/photos/Lehed_ja_struktuurid3-4_block.png "Lehe seaded aken.")

Seejärel avanebki menüü **Lehe Seaded**, kus **SEO** saki alt saad muuta valitud lehe pealkirja ja kirjeldust. Lisaks saad lehele määrata eraldi pealkirja, mida kuvatakse menüüs, kui täidad lahtri **Pealkiri menüüs**. Kui jätad selle lahtri täitmata, kuvatakse menüüs lihtsalt lehe pealkirja.
