---
title: Kuidas uus peamenüü leht lisada
lang: et
section: lehed
slug: uute-lehtede-loomine-ja-vanade-kustutamine
original_url: https://www.voog.com/tugi/lehed/uute-lehtede-loomine-ja-vanade-kustutamine
updated_at: 2025-08-07T21:25:01Z
word_count: 326
---
Saidile on võimalik lisada kahte tüüpi lehti: peamenüü lehti ja alamlehti. 

- **Peamenüü leht** — on leht, mida kuvatakse sinu saidi peamenüüs.
- **Alamleht** — kuvatakse tavaliselt eraldi menüüs, mis ilmub siis, kui saidi külastaja on läinud peamenüü lehele, mille alla alamleht on lisatud.

## Kuidas uus peamenüü leht lisada

Uue peamenüü lehe saad lisada, kui menüü juures klõpsad **+Lisa** nupul. Avanenud **Lisa uus leht** aknas sisesta lehe pealkiri, vali [lehe mall](/tugi/lehed/lehe-malli-vahetamine), määra [nähtavus menüüs](/tugi/lehed/lehe-peitmine-ja-avalikustamine) ja salvesta muudatused.

!['+ Lisa' nupp saidi peamenüü juures. ](https://media.voog.com/0000/0036/2183/photos/Lehed_ja_struktuur1-1_block.png "'+ Lisa' nupp saidi peamenüü juures. ")

Uue peamenüü lehe saad lisada ka **Saidi struktuuri** vaates, selleks klõpsa all tööriistaribal **Sisu > Struktuur ja keeled** ja vajuta esimesel real oleval **+**ikoonil.

![Vaade saidi struktuurile.](https://media.voog.com/0000/0036/2183/photos/Lehed_ja_struktuur1-3_block.png "Vaade saidi struktuurile.")

## Kuidas lisada uut alamlehte

Uue alamlehe lisamiseks liigu lehele, mille alla soovid selle luua ja klõpsa **+ Lisa alamleht** nupul. Teine võimalus on lisada alamleht **Saidi struktuuri** vaates **(Sisu > Struktuur ja keeled).** Selleks vajuta **+** ikoonil selle lehe juures, mille alla soovid uut alamlehte luua.

## Kuidas lehte ja alamlehte kustutada

Mine lehele, mida soovid kustutada ja vajuta alumisel tööriistaribal **Eelvaate** nupu kõrval olevale **Lehe seaded** ikoonil.

![Kursor 'Lehe seaded' ikoonil alumisel tööriistaribal.](https://media.voog.com/0000/0036/2183/photos/Lehed_ja_struktuur1-4_block.png "Kursor 'Lehe seaded' ikoonil alumisel tööriistaribal.")

Sulle avaneb lehe seadete aken, kus lehe kustutamiseks klõpsa all paremas nurgas oleval prügikasti ikoonil.

![Kursor osutamas prügikasti ikoonile 'Lehe seaded' aknas.](https://media.voog.com/0000/0036/2183/photos/Lehed_ja_struktuur1-5_block.png "Kursor osutamas prügikasti ikoonile 'Lehe seaded' aknas.")

Lehe saad kustutada ka saidi struktuuri vaates. Selleks ava **Sisu** **> Struktuur ja keeled**. **Saidi struktuuri** vaates leia kustutatav leht ja vajuta rea lõpus oleval prügikasti ikoonil, millega saadki lehe ära kustutada.

![Kursor prügikasti ikoonil saidi struktuuri vaates.](https://media.voog.com/0000/0036/2183/photos/Lehed_ja_struktuur1-6_block.png "Kursor prügikasti ikoonil saidi struktuuri vaates.")
