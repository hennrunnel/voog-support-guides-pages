---
title: Kuidas leht salasõnaga kaitsta?
lang: et
section: lehed
slug: salasonaga-kaitstud-lehed
original_url: https://www.voog.com/tugi/lehed/salasonaga-kaitstud-lehed
updated_at: 2025-08-07T21:25:01Z
word_count: 264
---
Mõnikord on tarvis jagada kindlat lehekülge ainult valitud seltskonnaga - siinkohal aitab sind välja meie lehe salasõnaga kaitsmise võimalus. Kusjuures, privaatsus on garanteeritud, sest need lehed arvatakse automaatselt ka robots.txt failist välja (see tähendab, et Google ei võta neid lehti otsingumootoris arvesse).

Kui oled lehele paroolikaitse peale lisanud, arvesta palun ka sellega, et kõik kasutajad, kelle kutsud parooliga kaitstud lehti vaatama, saavad ligipääsu kõikidele sinu parooliga lehekülgedele saidiüleselt, mitte ainult konkreetsele lehele.

## Kuidas leht salasõnaga kaitsta?

!['Salasõnaga kaitstud' ligipääsu valik lehe seadete menüüs.](https://media.voog.com/0000/0036/2183/photos/Lehed_ja_struktuur4-1_block.png "'Salasõnaga kaitstud' ligipääsu valik lehe seadete menüüs.")

Ava leht, mille soovid salasõnaga kaitsta. Klõpsa all paremal tööriistaribal **Lehe seaded** ikoonil, millega avaneb **Lehe seaded** aken. Liigu **Ligipääs** sektsiooni ja aktiveeri **Salasõnaga kaitstud**.

## Kuidas jagada salasõnaga kaitstud lehele ligipääsu?

**Lehe seaded** aknas liigu **Ligipääs** sektsiooni, kus lisa inimeste e-posti aadressid ja saada neile kutsed välja.

![Kursor 'Kutsu' valikul ligipääsuga kasutaja kutsumiseks.](https://media.voog.com/0000/0036/2183/photos/Lehed_ja_struktuur4-2_block.png "Kursor 'Kutsu' valikul ligipääsuga kasutaja kutsumiseks.")

Kuidas eemaldada kutse saanud kasutaja salasõnaga kaitstud lehelt?

Lihtsalt vajuta väikesele prügikasti ikoonile e-posti aadressi järel ja kasutaja ligipääs eemaldatakse.

![Kursor prügikasti ikoonil, et kasutaja eemaldada salasõnaga kaitstud lehelt.](https://media.voog.com/0000/0036/2183/photos/Lehed_ja_struktuur4-3_block.png "Kursor prügikasti ikoonil, et kasutaja eemaldada salasõnaga kaitstud lehelt.")

## Kuidas salasõnaga kaitstud leht tagasi avalikuks muuta?

Selleks, et leht tagasi avalikuks teha vajuta **Ligipääs** sektsiooni all **Avalikusta** lingil.

![Kursor 'Avalikusta' valikul lehe seadete aknas.](https://media.voog.com/0000/0036/2183/photos/Lehed_ja_struktuur4-4_block.png "Kursor 'Avalikusta' valikul lehe seadete aknas.")
