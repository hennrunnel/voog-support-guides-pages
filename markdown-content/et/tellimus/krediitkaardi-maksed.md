---
title: Automaatne uuendamine
lang: et
section: tellimus
slug: krediitkaardi-maksed
original_url: https://www.voog.com/tugi/tellimus/krediitkaardi-maksed
updated_at: 2025-08-07T21:25:01Z
word_count: 268
---
## Automaatne uuendamine

Kui oled tasunud oma veebilehe tellimuse eest krediitkaardiga, siis rakendub tellimuse automaatne uuendamine.

![Makseviiside valik ostukorvis Voo tellimuse soetamisel.](https://media.voog.com/0000/0036/2183/photos/Tellimus_ja_paketid7-1_block.png "Makseviiside valik ostukorvis Voo tellimuse soetamisel.")

Tellimuse lõpptähtaja lähenedes saadab meie süsteem sulle ka e-kirja, et märku anda varsti tehtavast automaatsest maksest. Kuigi süsteem uuendab sinu tellimuse eelmise tellimuse lõppemise järgselt, siis võib makseks vajaliku summa broneerimine või kontolt maha minek toimuda panga poolt ka kuni 3 päeva varem, tulenevalt erinevate finantsasutuste selle laadsete maksete käitlemise protokollist ning antud ajavahemikule langevate nädalavahetuste või riiklike pühade tõttu.

## Automaatse uuendamise tühistamine

Juhul kui tead aga, et ei soovi sama kaarti järgmisel maksel kasutada või ei ole lehe tellimust vaja uuendada, siis võib kohe pärast makse tegemist automaatse uuendamise katkestada.  
  
Selleks vali menüüst **Seaded > Maksed**.**** Oma eelnevalt valitud paketi alt leiad viite automaatse tellimuse uuendamise tühistamiseks.

![Kursor 'Tühista?' lingil maksete menüüs.](https://media.voog.com/0000/0036/2183/photos/Krediitkaardi_maksed_2_block.jpg "Kursor 'Tühista?' lingil maksete menüüs.")

Samuti saab seda teha klikates **Maksed** lehel**Arved**.

![Kursor 'Vajad automaatse krediitkaardimakse tühistamist?' lingil arvete menüüs.](https://media.voog.com/0000/0036/2183/photos/Krediitkaardi_maksed_3_block.jpg "Kursor 'Vajad automaatse krediitkaardimakse tühistamist?' lingil arvete menüüs.")

Kui kaart on aegunud või varguse tõttu suletud siis makse tegemine ei toimi ja tellimust ei uuendata. Põhjuseid võib olla veelgi, kuid see on juba privaatne info sinu ja su panga vahel. Et aga vältida kaardi andmete uuenemise tõttu lehe pikendamata jätmist, siis saadame sellisel puhul makse mitte toimumise kohta info e-kirja.

Automaatne uuendamine rakendub ainult tellimusele. Domeenide registreeringuid ametlikud registreerimise reeglid veel automaatselt uuendada ei võimalda.
