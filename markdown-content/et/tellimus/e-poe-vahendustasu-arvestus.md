---
title: Vaata e-poe vahendustasu arvestust
lang: et
section: tellimus
slug: e-poe-vahendustasu-arvestus
original_url: https://www.voog.com/tugi/tellimus/e-poe-vahendustasu-arvestus
updated_at: 2025-08-07T21:25:01Z
word_count: 185
---
Standard- ja Pluss-paketis on vahendustasu 3% e-poe müügilt. Muide, kui kasutad maksete vastuvõtmiseks [Voog Pay makselahendust](/tugi/e-pood/voog-pay), siis nende tehingute pealt me vahendustasu ei arvesta.

Vahendustasu protsendi arvestame müügitehingu summalt (arve summa koos käibemaksuga). Arvestusse lähevad kõik e-poe tehingud, mille makse olek on **Makstud** – see tähendab, kui klient on jätnud arve maksmata või oled tellimuse tühistanud, siis selliste tehingute pealt me vahendustasu ei arvesta.  
  
Premium paketis ja [Voog Pay](/tugi/e-pood/voog-pay) maksetega vahendustasu puudub.  
  
 Vahendustasu saad maksta arve alusel, mille väljastame siis, kui eelmise kuu lõpuks on maksmata vahendustasu kogunenud vähemalt 30 €. Arvel kajastuvale tehingutasule lisandub käibemaks. Täpsemalt käib arvutuskäik nii:  
  
 Kui e-poes tehakse ost summas 50€, siis arvestab Voog tehingutasu järgnevalt:

*0.03*50€ = 1.5€*.  
 Tehingutasult arvestatakse lisaks ka kehtiv käibemaks (20%):

*0.2*1.5€ = 0.3€*.  
 Seega lõplik tehingutasu selle müügitehingu peal on

*1.5€+0.3€ = 1.8€*.  
  
 Ülevaadet enda poe müügist ja kogunenud vahendustasust näed e-poe raportitest. Selleks ava menüüst **Pood > Raportid** ning näed müügi ja vahendustasu kokkuvõtet kuude kaupa. Detailsema ülevaate nägemiseks klõpsa mõne rea peal.
