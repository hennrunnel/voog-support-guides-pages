---
title: Mida Voo partnerarendajaks saamine mulle annab?
lang: et
section: tellimus
slug: kuidas-ja-miks-saada-voo-partnerarendajaks
original_url: https://www.voog.com/tugi/tellimus/kuidas-ja-miks-saada-voo-partnerarendajaks
updated_at: 2025-08-07T21:25:01Z
word_count: 246
---
## Mida Voo partnerarendajaks saamine mulle annab?

Arendades Voo keskkonnas kliendile veebilehte, saad lihtsa vaevaga lisada arendatavale saidile **partnerkoodi**. Meie talletame teenitud krediidi süsteemi ning maksame selle sinule välja niipea, kui sa seda vähegi soovid. Samuti peab väljamakse summa olema vähemalt 30 eurot.

## Kuidas saada Voo partnerarendajaks?

Esmalt tuleb sul luua konto Voog [kodulehel](/). Seda on vaja selleks, et meie saaksime sinu info süsteemis talletada. Seejärel kirjuta palve partnerarendaja koodi saamise kohta aadressile [hello@voog.com](mailto:hello@voog.com) — kusjuures on oluline, et oleksid selleks ajaks endale juba Voos veebilehe registreerinud.

Pärast sooviavalduse kättesaamist koostame meie sulle **partnerkoodi**, mille saad igale veebilehele külge panna, kus sa oma arendustööd teed.

## Koodi lisamine

Pärast seda, kui oled koodi saanud, siis liigu oma arendatava veebilehe muutmisvaatesse. Vali alt tööriistaribalt **Seaded > Sait** ja kopeeri kood **Partnerkood** väljale.

![Partnerkoodi sisestamise väli saidi seadete menüüs.](https://media.voog.com/0000/0036/2183/photos/Screenshot%20EST%20(1)_block.webp "Partnerkoodi sisestamise väli saidi seadete menüüs.")

Kui oled veebisaidi valmis ehitanud, tuleb sul [kutsuda klient kodulehte haldama](/tugi/konto-loomine/teiste-kasutajate-lisamine-sinu-voo-saidile#uue-kasutaja-kutsumine-saidile) ja anda [antud kasutajale saidi omanikuõigused](/tugi/konto-loomine/teiste-kasutajate-lisamine-sinu-voo-saidile#kasutaja-rolli-vahetamine).   

Toimetaja õigustega kasutajad veebilehel makseid sooritada ei saa, seega on hea, kui klient ise on saidi omaniku rollis.

Süsteem salvestab automaatselt info, kui sinu klient sooritab makse. Väljamakse saamiseks kirjuta [support@voog.com](mailto:support@voog.com) aadressile, et taotleda partnerprogrammi raames teenitud tulu väljamakset.
