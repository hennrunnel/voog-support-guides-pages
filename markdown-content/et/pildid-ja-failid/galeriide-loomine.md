---
title: Kuidas lisada lehele galerii oma piltidega
lang: et
section: pildid-ja-failid
slug: galeriide-loomine
original_url: https://www.voog.com/tugi/pildid-ja-failid/galeriide-loomine
updated_at: 2025-08-07T21:25:01Z
word_count: 390
---
## Kuidas lisada lehele galerii oma piltidega

Vajuta lehel sobivas kohas, kuhu soovid galerii lisada, olevale plussmärgiga ikoonile ja lisa **[Galerii](/tugi/sisualad/mis-on-sisuala#galerii)** sisuala.

Kui soovid [erinevate sisualade lisamise](/tugi/sisualad/sisualade-lisamine-ja-eemaldamine#kuidas-saan-sisualasid-lisada) kohta rohkem teada, [tutvu täpsema juhendiga](/tugi/sisualad/sisualade-lisamine-ja-eemaldamine#kuidas-saan-sisualasid-lisada).

## Kuidas saan lisada pilte galeriisse?

Ava alt tööriistaribalt **Failid** ja vajuta **Lae üles** ikoonile, leia arvutist sobivad pildid üles ning kinnita need. Kui pildid üles laetud, haara pildist kinni ja lohista see eelnevalt lehele lisatud **[Galerii](/tugi/sisualad/mis-on-sisuala#galerii)** [sisualasse](/tugi/sisualad/mis-on-sisuala#galerii).

## **Teljestik**

**Ühtlase ruudustikuna kuvatav galerii,** kus kõik pildid on sama mõõduga.  
Galerii seadetes saad valida veergude arvu – see määrab nii piltide suuruse kui ka nendevahelise tühja ruumi.

![Galerii teljestikuvaade.](https://media.voog.com/0000/0036/2183/photos/galerii_taljestik_block.webp "Galerii teljestikuvaade.")

## Slaider

Slaider võimaldab lisada lehele suuremaid pilte, säästes samal ajal ruumi.   
  
Galerii seadetes saad määrata pildi kõrguse ja piltide automaatse vahetumise intervalli.Kui määrad intervalliks **0**, vahetuvad pildid ainult siis, kui kasutaja klõpsab noolekestele.  
Slaider vaates, ei avane pildid enam täisekraanil.

![Vaade galerii slaiderile stiilile.](https://media.voog.com/0000/0036/2183/photos/galerii_slider_block.webp "Vaade galerii slaiderile stiilile.")

## Sein

Sobib ideaalselt, kui soovid enda lehele lisada suures koguses pilte. Saad seadistada piltide kõrgust täpselt nii, kuidas sulle sobiv on ja lisa vajadusel ka piltidele vahelist tühja ruumi.

![Galerii seinavaade.](https://media.voog.com/0000/0036/2183/photos/galerii_sein_block.webp "Galerii seinavaade.")

## Ruudud

See on ideaalne viis suurema galerii loomiseks. Näiteks juhul, kui on üles riputada paljusid pilte, kuid sa ei soovi, et sinu külastajad peaks nende läbikerimise peale kaua aega kulutama.

![Galerii ruutude vaade.](https://media.voog.com/0000/0036/2183/photos/galerii_ruudud_block.webp "Galerii ruutude vaade.")

## Kuidas saan muuta piltide järjekorda galeriis?

Piltide järjekorra muutmine on väga lihtne — lihtsalt klõpsa pildile ja lohista see paremale või vasakule.  
  
Juhul, kui su lehel on slaider, liigu kõigepealt pildile, mida tahad ümber tõsta, siis klõpsa sellele ning lohista jällegi vastavalt selles suunas, kus tarvis.

## Kuidas saan eemaldada pilte galeriist?

Vajuta pildile mida soovid galeriist eemaldada ning lohista see lehe alla, paremasse nurka tekkinud prügikasti ikoonile.  
  
Kui eemaldad pildi galeriist, jääb see **Failid** alla alles. Kui soovid seda täielikult lehelt eemaldada, otsi pilt failide menüüst üles ja kliki selle eelvaate ikoonil olevale prügikasti ikoonile.
