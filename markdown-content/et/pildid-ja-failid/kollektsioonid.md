---
title: Lisa failid kollektsioonidesse
lang: et
section: pildid-ja-failid
slug: kollektsioonid
original_url: https://www.voog.com/tugi/pildid-ja-failid/kollektsioonid
updated_at: 2025-08-07T21:25:01Z
word_count: 231
---
Kollektsioonide lisamine failide menüüs on soovituslik just neile, kes laevad üles hulgaliselt erinevaid dokumente (pildid, pdf dokumendid jms).

![Uue galeriikollektsiooni loomine.](https://media.voog.com/0000/0036/2183/photos/Pildid_ja_failid4-1_block.png "Uue galeriikollektsiooni loomine.")

Selleks, et kollektsioon luua, ava **Failid** menüü ning klikka linkidele **Näita kollektsioone > Loo uus...**. Viimasele vajutades saad sisestada kollektsioonile nime.  
  
Kui kollektsioon valmis, liigu kursoriga üleslaetud failide kohale ning selekteeri sobivad failid, aktiveerides linnukesed nende kohal. Seejärel tuleb lihtsalt kollektsiooni nimele peale vajutada ning failid lisataksegi sinna sisse. Pea ka meeles, et kuigi failid on lisatud kollektsiooni, on need saadaval ka kõikide failide vaates.

![Galerii kollektsioon.](https://media.voog.com/0000/0036/2183/photos/Pildid_ja_failid4-2_block.png "Galerii kollektsioon.")

Juhul, kui soovid korraga kõik failid selekteerida, klikka **Vali kõik** lingile.

![Galerii kollektsiooni piltide ja failide lisamine valides kõik või mitte ühtegi.](https://media.voog.com/0000/0036/2183/photos/Pildid_ja_failid4-3n_block.png "Galerii kollektsiooni piltide ja failide lisamine valides kõik või mitte ühtegi.")

Failide eemaldamine ükshaaval kollektsioonist käib analoogselt kui lisaminegi — selekteeri fail linnukesega ning vajuta **Kustuta valitud** lingile.

![Valitud failide ja piltide kustutamine kollektsioonist.](https://media.voog.com/0000/0036/2183/photos/Pildid_ja_failid4-4n_block.png "Valitud failide ja piltide kustutamine kollektsioonist.")

Terve kollektsiooni kustutamine käib aga kollektsiooni vaates — liigu kursoriga kollektsiooni nime kohale ning klikka selle taga olevale prügikasti ikoonile.

![Kollektsiooni eemaldamine](https://media.voog.com/0000/0036/2183/photos/Pildid_ja_failid4-5_block.png "Kollektsiooni eemaldamine")
