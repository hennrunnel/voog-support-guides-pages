---
title: Kuidas saan enda faile üles laadida Voo "Failid" menüüsse?
lang: et
section: pildid-ja-failid
slug: piltide-ja-failide-uleslaadimine
original_url: https://www.voog.com/tugi/pildid-ja-failid/piltide-ja-failide-uleslaadimine
updated_at: 2025-08-07T21:25:01Z
word_count: 416
---
## Kuidas saan enda faile üles laadida Voo "Failid" menüüsse?

Dokumentide ja piltide üles laadimine sinu Voo lehele on üsnagi lihtne. Lihtsalt ava **Failid** menüü ning vajuta **Laadi üles** ikoonile.

![Piltide üleslaadimine vajutades all menüüribal 'Failid' nupul ning seejärel 'Laadi üles' nupul.](https://media.voog.com/0000/0036/2183/photos/laadi_faile_yles_block.webp "Piltide üleslaadimine vajutades all menüüribal 'Failid' nupul ning seejärel 'Laadi üles' nupul.")

Avaneb aken, kus saad enda arvutist sobiva faili või ka mitu faili aktiivseks teha ning need **Ava** nupuga lehele laadida.

Alternatiivina on sul võimalik ka arvutist lihtsalt failid avatud **Failid** menüüsse lohistada.

Pool-läbipaistev ring faili eelvaate kohal indikeerib toimuvat üleslaadimise protsessi ja kui see kaob, ongi fail edukalt saidile üles laaditud.

## Kuidas saan faile eemaldada enda "Failid" menüüst?

Kui soovid faili eemaldada, lihtsalt liigu kursoriga faili kohale kuniks näed sellel prügikasti ikooni. Sellele vajutades saadki faili kustutada.

## Kas mul on võimalik ka tekstifaile üles laadida?

Loomulikult! Selleks on parim moodus lisada need esmalt oma failide kausta nagu ka pildid. Seejärel markeerida tekstis ära sõna/lause, mille alla tahate faili paigutada ning lisage PDF fail samamoodi, kui lisaksite linki. Lehe aadressi asemel kirjutage sinna oma faili nimi ning **Sisesta** vajutamise järel hakkabki sõna endas faili kandma.

![PDF-faili tekstiga ühildamine.](https://media.voog.com/0000/0036/2183/photos/uus%20giff_block.gif "PDF-faili tekstiga ühildamine.")

## Kui suuri faile on mul võimalik Voogu üles laadida?

Ühe faili suurus võiks mahtuda kuni 50 MB sisse.

Juhul, kui soovid üles laadida suuremaid faile, soovitame need eelnevalt lisada mõne usaldusväärse haldusteenuse kaudu internetti ning seejärel lisada nende lingid enda Voo lehele.

## Mida ma veel "Failid" menüüs teha saan?

**Otsingumootor**

Kui oled üles laadinud palju faile, siis on meie mugav failide otsingutööriist sulle abiks. Leiad selle **Failid** menüü vaskust äärest.

**Kollektsioonid**

Selleks, et teha failihaldus veelgi lihtsamaks, soovitame enda failid jagada kollektsioonideks. Näiteks, kui lisad pildid erinevatesse kollektsioonidesse on neid hiljem väga lihtne üheskoos üles leida. Täpsem juhend kollektsioonide kohta asub [siin](/tugi/pildid-ja-failid/kollektsioonid).

## Halda faile täisekraanivaates

Meie failihaldur ei ole ainult väikene paneel sinu saidi jaluses - saad selle avada ka eraldi lehena. Kliki **Failid**menüü vasakust ääres **Täisekraan** nupule ja suundudki failihaldurisse edasi.

![Failide täisekraanivaade vajutades alt menüüribalt 'Failid' ning seejärel 'Täisekraan'.](https://media.voog.com/0000/0036/2183/photos/minu_failid_vaade%20(1)_block.webp "Failide täisekraanivaade vajutades alt menüüribalt 'Failid' ning seejärel 'Täisekraan'.")

Sarnaselt väiksele failihalduspaneelile on sul ka seal võimalik faile üles laadida, otsida ning kustutada. Lisaks on võimalik faile vaadelda kas ruudustikus või joonestatult. Viimases vaates näed ka faili üleslaadimise aega.
