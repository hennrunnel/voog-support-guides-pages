---
title: Kuidas osta personaalne domeen Voos
lang: et
section: domeenid
slug: personaalse-domeeni-ostmine
original_url: https://www.voog.com/tugi/domeenid/personaalse-domeeni-ostmine
updated_at: 2025-08-07T21:25:01Z
word_count: 156
---
Hästi valitud personaalne domeen suurendab sinu saidi tõsiseltvõetavust ja aitab sind või sinu ettevõtet interneti infomüras eristada. Voo keskkonnas on sul lihtne enda saidile personaalset domeeni tellida.

Domeeni ostmiseks logi oma saidile sisse ja vali alt tööriistaribalt **Seaded > Domeenid**.

Seejärel klõpsa **Lisa uus** nupule ja vali **Osta uus**. Nüüd tuleb sul sisestada soovitud domeeninimi (ilma www-ta), vajutada nupul **Otsing**ning valida loetelust meelepärase lõpuga domeen. 

![Kursor nupul 'Osta uus'.](https://media.voog.com/0000/0036/2183/photos/domeenid_osta_personaalne-1_block.webp "Kursor nupul 'Osta uus'.")

Kui oled endale meelepärased domeenid ostukorvi lisanud, vajuta nupule  

**Soorita ost**. Kinnita tehing Voo e-poe kassas, täida vajalikud andmeväljad ning vali endale mugav maksemeetod.

Kui domeen on edukalt registreeritud, aktiveerub see paari tunni jooksul ning sinu sait hakkab automaatselt sellelt aadressilt kättesaadav olema.

Palun pööra tähelepanu ka sellele, et saad domeene lisada ainult saidile, millel on Voo tellimus. Prooviajaga veebilehele pakub meie süsteem sulle automaatselt domeeniga kaasa ka Voo tellimuse.
