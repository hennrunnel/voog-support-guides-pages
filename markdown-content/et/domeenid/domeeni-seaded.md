---
title: Kuidas saan enda domeeni seadistada?
lang: et
section: domeenid
slug: domeeni-seaded
original_url: https://www.voog.com/tugi/domeenid/domeeni-seaded
updated_at: 2025-08-07T21:25:01Z
word_count: 401
---
## Kuidas saan enda domeeni seadistada?

Liigu **Seaded > Domeenid** vaatesse ja klõpsa domeeni rea lõpus kolmel punkti ikoonil ja vali **Seaded**. Saad seadistada nii tehnilist kui ka personaalset domeeni.

## Domeeni vaikekuju

Miks on domeeni vaikekuju oluline? Kui oled kunagi enda veebilehe [SEO](/tugi/seo "/tugi/seo") kohta uurinud, oled võib-olla teadlik, et pole just kõige parem, kui su veebilehe lingid levivad Google'is www-liidese ja ilma selleta üheaegselt. Kui valid kindla vaikekuju, siis on aadress kindel ja alati ühel kujul serveeritud.

![Kursor domeeni vaikekuju valikul domeeni seaded vaates.](https://media.voog.com/0000/0036/2183/photos/domeeni_vaikekuju_block.webp "Kursor domeeni vaikekuju valikul domeeni seaded vaates.")

## Domeeni suunamine

Suunamise funktsiooni saad kasutada näiteks siis, kui oled enda saidile mitu erinevat domeeni ostnud ja soovid need ühele aadressile kokku suunata. **Seaded > Domeenid** vaates klõpsa domeeni rea lõpus kolmel punkti ikoonil ja vali **Seaded**, kus **Suunamine** sektsiooni all saad domeenile suunamise lisada ja aktiveerida.  
  
Enne Voo tehnilise ehk  .voog.com lõpuga domeeni ümber suunamist veendu, et uus domeen on su saidile korrektselt imporditud ja kuvab seda.

![Kursor domeeni suunamise sisselülitamise nupul.](https://media.voog.com/0000/0036/2183/photos/domeeni_suunamine_block.webp "Kursor domeeni suunamise sisselülitamise nupul.")

Kui sinu domeen on ostetud teise registripidaja juurest,
siis selle seadistamisest võid lugeda [siit](/tugi/domeenid/kasuta-juba-eelnevalt-eksisteerivat-domeeni).

## Tasuta Let's Encrypt SSL sertifikaadi aktiveerimine

Enda domeenile saad tasuta Let's Encrypti sertifikaadi aktiveerida **Seaded** > **Domeenid** > **SSL sertifikaadid** vaatest. Vali domeen või domeenid, millele sertifikaati soovid ja aktiveeri protsess. Sertifikaadi lisamine jõustub tavaliselt paari tunni kuni 24 jooksul.

Tugevama SSL turvasertifikaadi saad domeenile külge lisada, kui oled [tellinud meie Premium paketi](/tugi/tellimus/tellimuse-vahetamine "/tugi/tellimus/tellimuse-vahetamine").

## SSL sertifikaadi seaded

Kõigepealt veendu, et sinu domeenil on Let's Encrypt SSL sertifikaat **tööle hakanud**. Kontrollimiseks trüki aadressi ribale enda veebilehe aadress https:// eesliitega ja kui see kuvab sinu saiti, siis sertifikaat toimib. Kui sunnid lehekülge SSL'i kasutama enne sertifikaadi aktiveerimist, ei saa sa veebilehele enam ligi.  
  
Kui soovid oma veebilehel kasutada ainult turvalisi päringuid (https:// ), siis vastava seadistuse saab domeeni seadetes ära muuta. Alt tööriistaribalt vali **Seaded > Domeenid** ja klõpsa domeeni rea lõpus kolmel punkti ikoonil ning vali **Seaded** ja liigu **SSL'i kasutamine** sektsiooni ja aktiveeri valik. 

## Saidi kuvamine iFrame's

Sisuliselt on iFrame aken kellegi teise veebilehele, näiteks Youtube'i video või sotsiaalmeedia uudisevoo lisamine lehele iFrame'i lahendus. Samamoodi saad anda nõusoleku enda veebilehe osa kuvamiseks kellegi teise veebilehel.
