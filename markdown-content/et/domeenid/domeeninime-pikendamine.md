---
title: Maksin oma domeeninime eest aasta tagasi. Miks pean seda nüüd uuesti tegema?
lang: et
section: domeenid
slug: domeeninime-pikendamine
original_url: https://www.voog.com/tugi/domeenid/domeeninime-pikendamine
updated_at: 2025-08-07T21:25:01Z
word_count: 147
---
## Maksin oma domeeninime eest aasta tagasi. Miks pean seda nüüd uuesti tegema?

Tavaliselt on nii, et domeene ei ole võimalik osta endale igaveseks. Kui ostad domeeni, siis maksad tegelikult selle kasutusaja eest - ja seda tavapäraselt aastaks või kaheks. See tähendab, et pead domeeni aegumise korral seda uuesti pikendama. Vastasel juhul see vabaneb ning sina jääd sellest ilma.

## Sain teate, et minu domeen on aegumas. Kuidas saan seda pikendada?

![Domeeninime aegumiskuupäeva lähenemisest teavitav kiri.](https://media.voog.com/0000/0036/2183/photos/Domeeni_pikendamise_kiri_block.webp "Domeeninime aegumiskuupäeva lähenemisest teavitav kiri.")

Me hoolime sinu domeenist ning me ei taha, et sa jääksid sellest ilma. Seetõttu saadame sulle meeldetuletuseks teateid, et saaksid õigel ajal enda domeeni ära pikendada.

Juhul, kui oled soetanud domeeni mõnelt teiselt teenusepakkujalt, pead domeeni aegumist ise jälgima. Kui sa ei ole kindel selles, kes su domeeni haldab, saad seda alati kontrollida [who.is](https://who.is) veebilehelt.
