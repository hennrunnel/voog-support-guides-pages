<!DOCTYPE html>
<html lang="en">
<head>
  <meta charset="utf-8"/>
  <meta name="viewport" content="width=device-width, initial-scale=1"/>
  <title>Vaata e-poe vahendustasu arvestust | Voog Support</title>
</head>
<body>
<div class="ListingArticleContent">
<p>Standard- ja Pluss-paketis on vahendustasu 3% e-poe müügilt. Muide, kui kasutad maksete vastuvõtmiseks <a href="/tugi/e-pood/voog-pay" target="_self">Voog Pay makselahendust</a>, siis nende tehingute pealt me vahendustasu ei arvesta.</p><p><br/></p><p>Vahendustasu protsendi arvestame müügitehingu summalt (arve summa koos käibemaksuga). Arvestusse lähevad kõik e-poe tehingud, mille makse olek on <b>Makstud</b> – see tähendab, kui klient on jätnud arve maksmata või oled tellimuse tühistanud, siis selliste tehingute pealt me vahendustasu ei arvesta.<br/><br/>Premium paketis ja <a href="/tugi/e-pood/voog-pay" target="_self">Voog Pay</a> maksetega vahendustasu puudub.<br/><br/> Vahendustasu saad maksta arve alusel, mille väljastame siis, kui eelmise kuu lõpuks on maksmata vahendustasu kogunenud vähemalt 30 €. Arvel kajastuvale tehingutasule lisandub käibemaks. Täpsemalt käib arvutuskäik nii:<br/><br/> Kui e-poes tehakse ost summas 50€, siis arvestab Voog tehingutasu järgnevalt:</p><p><i>0.03*50€ = 1.5€</i>.<br/> Tehingutasult arvestatakse lisaks ka kehtiv käibemaks (20%):</p><p><i>0.2*1.5€ = 0.3€</i>.<br/> Seega lõplik tehingutasu selle müügitehingu peal on</p><p><i>1.5€+0.3€ = 1.8€</i>.<br/><br/> Ülevaadet enda poe müügist ja kogunenud vahendustasust näed e-poe raportitest. Selleks ava menüüst <b>Pood &gt; Raportid</b> ning näed müügi ja vahendustasu kokkuvõtet kuude kaupa. Detailsema ülevaate nägemiseks klõpsa mõne rea peal. </p>
</div>
</body>
</html>
