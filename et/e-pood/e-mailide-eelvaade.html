<!DOCTYPE html>
<html lang="en">
<head>
  <meta charset="utf-8"/>
  <meta name="viewport" content="width=device-width, initial-scale=1"/>
  <title>Arve | Voog Support</title>
</head>
<body>
<div class="ListingArticleContent">
<p>E-kirjade eelvaated asuvad <b>Pood</b> &gt; <b>Seaded</b> &gt; <b>E-kirjad</b>.<br/><br/>E-kiri saadetakse välja kliendile sobivas keeles. E-kirjad vaates üleval paremal asuv keelemenüü võimaldab sul vahetada kuvatava kirja eelvaate keelt, mis<span style="color: var(--color-black); background-color: var(--color-white);"> annab sulle võimaluse eelnevalt näha, kuidas kliendile saadetav arve ja muud automaatsed kirjad näevad välja erinevates keeltes.</span><br/></p><div class="edy-texteditor-container image-container extra-wide-image edy-image-container-with-title" contenteditable="false" data-image-id="19795993" data-title="E-kirjade eelvaateid sisaldav menüü." style="width: auto; max-width: 100%; text-align: left; overflow: hidden; position: relative;" unselectable="on">
<div class="edy-padding-resizer-wrapper" style="padding-bottom: 63.6364%; position: relative; overflow: hidden;">
<picture alt="E-kirjade eelvaateid sisaldav menüü." style="position: absolute; display: block; max-width: none; width: 100%; height: auto; left: 0px; top: -0.13%;" title="E-kirjade eelvaateid sisaldav menüü.">
<!--[if IE 9]><video style="display: none;"><![endif]-->
<source sizes="100vw" srcset="https://media.voog.com/0000/0036/2183/photos/ekirjad_ee_screenshot.png 2970w, https://media.voog.com/0000/0036/2183/photos/ekirjad_ee_screenshot_huge.png 2048w, https://media.voog.com/0000/0036/2183/photos/ekirjad_ee_screenshot_large.png 1280w, https://media.voog.com/0000/0036/2183/photos/ekirjad_ee_screenshot_block.png 600w, https://media.voog.com/0000/0036/2183/photos/ekirjad_ee_screenshot_medium.png 150w">
<!--[if IE 9]></video><![endif]-->
<img alt="E-kirjade eelvaateid sisaldav menüü." src="https://media.voog.com/0000/0036/2183/photos/ekirjad_ee_screenshot_block.png" style="position: absolute; max-width: none; width: 100%; height: auto;" title="E-kirjade eelvaateid sisaldav menüü."/>
</source></picture>
</div>
</div><h2 class="is_anchor" data-anchor="true" id="arve">Arve</h2><p>See on kliendile saadetav PDF arve, kui ta valib makseviisiks <b>PDF arve</b>. Arve on e-kirja manuses.<br/><br/>Sellelt arvelt näeb klient enda andmeid, tellimuse numbrit, detaile ning ka tooteid pakkuva ettevõtte andmeid.<br/></p><h2 class="is_anchor" data-anchor="true" id="arve-teavitus">Arve teavitus</h2><p>Arve teavitus on kliendile saadetav e-kiri, mille saab klient siis, kui ostab midagi e-poest ning valib makseviisiks <b>PDF arve</b>. See on e-kiri, mille manuses on eelnimetatud arve.<br/><br/>Sellelt teavituselt näeb klient infomeili, millele saab saata küsimusi, tellimuse detaile ning maksmisinfot ja valitud tarneviisi ning sellega seonduvaid andmeid.</p><h2 class="is_anchor" data-anchor="true" id="makse-teavitus">Makse teavitus</h2><p>Makse teavituse saab klient siis, kui ta on sooritanud läbi maksevärava eduka makse. Maksevärav saadab meie süsteemi teate makse staatusest ning tellimus märgitakse märgitakse automaatselt makstuks.</p><br/><p>Lisaks manuses olevale ostukviitungile näeb klient ka tellimuse detaile, infomeili ning ka kliendi enda infot.</p><h2 class="is_anchor" data-anchor="true" id="pdf-arve-makse-teavitus">PDF arve makse teavitus</h2><p>Selle teavituse saab klient siis, kui makse on <b>PDF arve </b>põhjal sooritatud ning e-poe omaniku poolt oma veebilehel <b>Pood</b> &gt; <b>Tellimused</b> all makstuks märgitud. <br/><br/>Selle teavituse manuses on ostukviitung ning lisaks tellimuse detailidele näeb teavituselt ka kliendi infot.<br/></p><h2 class="is_anchor" data-anchor="true" id="ekirjade-muutmine">E-kirjade muutmine</h2> E-poe kaudu tellimuse teinud klientidele saadetavate e-kirjade ehk kirjapõhjade eelvaated asuvad <b>Pood</b> &gt; <b>Seaded</b> &gt; <b>E-kirjad </b>vaates.<br/><br/> Kui soovid teha e-kirjades muudatusi, palun saada kiri meie kasutajatoele aadressil <a href="mailto:support@voog.com" target="_blank">support@voog.com</a>. Kirjas täpsusta:<br/><br/> <ul><li><b>Muudetav kirjapõhi:</b> nimeta kirjapõhi, mida soovid muuta (nt arve, arve teavitus, makse teavitus, PDF arve makse teavitus).</li><li><b>Soovitud muudatus:</b> kirjelda täpselt, millist teksti soovid muuta või eemaldada. Võimalusel lisa ka pilt soovitud muudatusega.</li></ul><br/> Esimene kirjapõhja muutmine on tasuta, iga täiendav muudatus maksab 100€/h + KM.<br/> Kui sul on täiendavaid küsimusi, võta meiega ühendust aadressil <a href="mailto:support@voog.com" target="_blank">support@voog.com</a>.<br/><br/>
</div>
</body>
</html>
