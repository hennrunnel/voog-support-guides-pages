<!DOCTYPE html>
<html lang="en">
<head>
  <meta charset="utf-8"/>
  <meta name="viewport" content="width=device-width, initial-scale=1"/>
  <title>Esimese blogipostituse kirjutamine | Voog Support</title>
</head>
<body>
<div class="ListingArticleContent">
            Meie mobiilisõbralikud kujundused on ideaalsed sinu esimese blogi loomiseks ning alati valmis sotsiaalmeedias jagamiseks.

<br/><br/><p>Kõikidel meie standardkujundustel – välja arvatud <a href="https://faro.voog.com/" target="_blank">Faro</a> – on küljes näidisblogi, mida saad koheselt muutma asuda. Lihtsalt logi enda Voo lehele sisse, ava artikkel ning kustuta vaiketekst eest.</p><div></div><p>Haldaja päises võid näha järjest kõiki loodud blogisid ning vastavalt nimele vajutades näete ka seal all kõiki postitusi. Loomulikult pääsed haldama samast menüüst ka kõiki kommentaare, loe täpsemalt juhendist <a href="/tugi/blogi/blogi-kommentaaride-haldamine" target="_self">Kuidas hallata blogi kommentaare</a>.</p><h2 class="is_anchor" data-anchor="true" id="esimese-blogipostituse-kirjutamine">Esimese blogipostituse kirjutamine</h2><p>Kui asud esimest blogipostitust kirjutama, võta rahulikult ning lisa sellele nö. ajutine pealkiri või jäta see üldsegi esialgu lisamata.<br/></p><p><br/></p><p>Kui mõtled hea tiitli välja, püüa meeles pidada korraliku pealkirja olemust - see peaks olema seotud sisuga ning vastama ootustele, sest üldjuhul ei meeldi kellegile eksitava pealkirjaga artiklit lugeda. Kui võimalik, integreeri sellesse ka sobilik võtmesõna mis aitab pealkirja veelgi paremini sisuga seostada. Samas saad seda veelgi detailsemalt teha väljavõttes.</p><p><br/></p><p>Väljavõte on lühikene sissejuhatus või kokkuvõte eelseisvast artiklist, mille eesmärk on lugejas huvi tekitada. Vaata võrdluseks näiteks ajalehti, kus väljavõte määrab tihtipeale selle, et kas uudislugu osutub populaarseks või ei. Püüa headest väljavõtetest eeskuju võtta ning neid tehnikaid enda blogisse kaasata.</p><h2 class="is_anchor" data-anchor="true" id="pildid-sinu-blogis">Pildid sinu blogis</h2><p>Ära unusta illustreerida enda postitusi kenade piltidega, mis täiendavad teksti ning aitavad lugejate tähelepanu suunata sinu artiklitele. Oma veebilehel piltide kasutamise kohta leiad lisalugemist meie <a href="/blogi/kuidas-oma-veebilehele-pilte-leida" target="_self">kuidas oma veebilehele pilte leida blogiartiklist</a>.</p><div class="edy-texteditor-container image-container extra-wide-image edy-positionable-container-center edy-positionable-container-maxwidth" contenteditable="false" data-image-id="22984141" data-title="Veebilehe blogi lehekülg saidi muutmisvaates." style="width: auto; max-width: 100%; text-align: left; display: block; float: none; overflow: hidden; position: relative;" unselectable="on">
<div class="edy-padding-resizer-wrapper" style="padding-bottom: 52.5%; position: relative; overflow: hidden;">
<picture alt="Veebilehe blogi lehekülg saidi muutmisvaates." style="position: absolute; display: block; max-width: none; width: 100%; height: auto; left: 0px; top: 0%;" title="Veebilehe blogi lehekülg saidi muutmisvaates.">
<!--[if IE 9]><video style="display: none;"><![endif]-->
<source sizes="100vw" srcset="https://media.voog.com/0000/0036/2183/photos/Kuidas_alustada_blogimisega_1.webp 2400w, https://media.voog.com/0000/0036/2183/photos/Kuidas_alustada_blogimisega_1_huge.webp 2048w, https://media.voog.com/0000/0036/2183/photos/Kuidas_alustada_blogimisega_1_large.webp 1280w, https://media.voog.com/0000/0036/2183/photos/Kuidas_alustada_blogimisega_1_block.webp 600w, https://media.voog.com/0000/0036/2183/photos/Kuidas_alustada_blogimisega_1_medium.webp 150w">
<!--[if IE 9]></video><![endif]-->
<img alt="Veebilehe blogi lehekülg saidi muutmisvaates." src="https://media.voog.com/0000/0036/2183/photos/Kuidas_alustada_blogimisega_1_block.webp" style="position: absolute; max-width: none; width: 100%; height: auto;" title="Veebilehe blogi lehekülg saidi muutmisvaates."/>
</source></picture>
</div>
</div><p>Juhul, kui otsid ilusaid, litsensitasuta pilte enda artiklisse, julgeme soovitada järgnevaid andmebaase:<br/><br/></p><p><a href="https://www.pexels.com/" target="_blank">https://pexels.com</a><br/><a href="https://unsplash.com" target="_blank">https://unsplash.com</a><br/><a href="https://stocksnap.io" target="_blank">https://stocksnap.io</a><br/><br/></p><p>Alati tutvu enne pildi kasutamist selle lepingutingimustega. Kui tarvis, kontakteeru pildi omanikuga ja küsi luba - sedasi võid ära hoida hiljem võimalikke probleeme ning ühtlasi annad pildi autorile märku, et tema töö on kasutuses.</p>
</div>
</body>
</html>
