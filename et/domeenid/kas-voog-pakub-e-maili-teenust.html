<!DOCTYPE html>
<html lang="en">
<head>
  <meta charset="utf-8"/>
  <meta name="viewport" content="width=device-width, initial-scale=1"/>
  <title>Kas Voog pakub e-maili teenust? | Voog Support</title>
</head>
<body>
<div class="ListingArticleContent">
<p>Kui oled Voogu enda veebilehe loonud ja sinna juurde registreerinud personaalse domeeni, saad loomulikult sellele külge ühendada ka e-posti teenuse.<br/><br/>Kuna Voog otse meiliaadressi teenust ei vahenda, siis soovitame sulle julgelt kodumaist zone.ee või veebimajutus.ee e-posti, Google'it (Gmail e-posti teenust) või Zoho Maili (valikus ka tasuta pakett).</p><br/><p>Siit leiad juhised nende teenuste üles seadmiseks:<br/></p><ul><li><a href="/tugi/domeenid/veebimajutus-ee-e-posti-juhend" target="_blank">Veebimajutuse E-posti majutus</a></li><li><a href="/tugi/domeenid/google-appsi-liidestamise-juhend" target="_blank">Google Workspace</a></li><li><a href="/tugi/domeenid/zoho-maili-liidestamise-juhend" target="_blank">Zoho Mail</a></li></ul><br/><p></p><p>Kui Sul on domeen meie juures registreeritud ja oled meiliteenuse endale ära tellinud ning teenusepakkuja käest vajalikud MX-kirjed kätte saanud, siis lisa need oma domeeni DNS tsooni - selleks klõpsa all tööriistaribal <b>Seaded &gt; Domeenid </b>ning vajuta domeeni rea lõpus kolmel punkti ikoonil ja vali <b>Seaded</b>. <b>Domeeni seaded</b> vaates<b> </b>vajuta <b>DNS seaded</b> nupul. <br/><br/>Pane tähele, et domeeni DNS seadeid saab muuta ja lisada vaid <a href="/tugi/konto-loomine/teiste-kasutajate-lisamine-sinu-voo-saidile#kasutaja-rolli-vahetamine" target="_self">omaniku rollis saidi kasutaja</a>. Kirjete lisamiseks tuleks sisestada need alloleva Zoho meiliteenust kasutava näitega analoogselt. </p><p><br/></p><p>Alamdomeen: @<br/>Tüüp: MX <br/>Asukoht: number tühik <i>mxkirje</i> ning lõppu kindlasti punkt.<br/><br/>Pane tähele, et meiliteenuse pakkujate vajalikud kirjed varieeruvad ja meiliteenuse tööle hakkamiseks võib kuluda <b>kuni 24 tundi</b>.</p><p></p><div style="text-align: justify;"></div>
</div>
</body>
</html>
