<!DOCTYPE html>
<html lang="en">
<head>
  <meta charset="utf-8"/>
  <meta name="viewport" content="width=device-width, initial-scale=1"/>
  <title>Välise domeeni importimine Voo
keskkonda | Voog Support</title>
</head>
<body>
<div class="ListingArticleContent">
<p>Pärast seda, kui oled liitunud
<a href="/hinnad" target="_self"><b>Voog
Standard / Plus / Premium</b></a> paketiga, saad sa
suunata juba olemasoleva aadressi (näiteks minudomeen.ee) oma Voo saidile.</p>
<p><br/>Teise registripidaja juurest ostetud
domeeni kasutamiseks Voo keskkonnas tuleb <br/><br/></p><ul><li><b><a href="/tugi/domeenid/kasuta-juba-eelnevalt-eksisteerivat-domeeni#vlise-domeeni-importimine-vookeskkonda" target="_self">importida domeen</a> oma Voo saidile</b></li><li>ja seejärel <a href="/tugi/domeenid/kasuta-juba-eelnevalt-eksisteerivat-domeeni#dns-kirjete-muutmine" target="_self">suunata domeeni A-kirje Voo
serverite IP-aadressile </a><b><a href="/tugi/domeenid/kasuta-juba-eelnevalt-eksisteerivat-domeeni#dns-kirjete-muutmine" target="_self">85.222.234.14</a></b></li></ul><p></p>
<h2 class="is_anchor" data-anchor="true" id="vlise-domeeni-importimine-vookeskkonda">Välise domeeni importimine Voo
keskkonda</h2>
<p>Esimese sammuna pead Voo keskkonnas siduma domeeninime ja enda saidi. See on vajalik, et meie süsteem
teaks, millist lehte päringu minudomeen.ee vastusena näidata.<br/></p>
<p><br/>Selleks liigu saidile, millega tahad domeeni siduda ja mine <b>Seaded</b> &gt; <b>Domeenid </b>menüüsse. Klõpsa nupul <b>Lisa uus</b> ja vali <b>Impordi</b>
	ning sisesta oma domeeninimi. <br/>Domeen kirjuta ilma www-eesliiteta, st www.minudomeen.ee
	asemel kirjuta lihtsalt minudomeen.ee. Domeeni kujul
	www.minudomeen.ee tunneb süsteem ära juba automaatselt.<br/></p><div class="edy-texteditor-container image-container extra-wide-image small-screen edy-positionable-container-maxwidth" contenteditable="false" data-image-id="23172604" data-title="'Lisa uus' nupu alt avanev rippmenüü, kus kursor 'Impordi' valikul." style="max-width: 100%; text-align: left; display: block; float: none; width: auto; overflow: hidden; position: relative;" unselectable="on">
<div class="edy-padding-resizer-wrapper" style="padding-bottom: 52.5%; position: relative; overflow: hidden;">
<picture alt="'Lisa uus' nupu alt avanev rippmenüü, kus kursor 'Impordi' valikul." style="position: absolute; display: block; max-width: none; width: auto; height: 100%; left: -0.11%; top: 0%;" title="'Lisa uus' nupu alt avanev rippmenüü, kus kursor 'Impordi' valikul.">
<!--[if IE 9]><video style="display: none;"><![endif]-->
<source sizes="100vw" srcset="https://media.voog.com/0000/0036/2183/photos/impordi_domeen.webp 3600w, https://media.voog.com/0000/0036/2183/photos/impordi_domeen_huge.webp 2048w, https://media.voog.com/0000/0036/2183/photos/impordi_domeen_large.webp 1280w, https://media.voog.com/0000/0036/2183/photos/impordi_domeen_block.webp 600w, https://media.voog.com/0000/0036/2183/photos/impordi_domeen_medium.webp 150w">
<!--[if IE 9]></video><![endif]-->
<img alt="'Lisa uus' nupu alt avanev rippmenüü, kus kursor 'Impordi' valikul." src="https://media.voog.com/0000/0036/2183/photos/impordi_domeen_block.webp" style="position: absolute; max-width: none; width: auto; height: 100%;" title="'Lisa uus' nupu alt avanev rippmenüü, kus kursor 'Impordi' valikul."/>
</source></picture>
</div>
</div><p></p><h2 class="is_anchor" data-anchor="true" id="dns-kirjete-muutmine">DNS kirjete muutmine</h2><p>Järgmisena pead muutma oma registripidaja
halduskeskkonnas domeeni DNS kirjeid.<br/><br/></p>
<ol>
<li><p>Logi sisse oma registripidaja halduskeskkonda.</p></li>
<li><p>Leia
	haldusliidesest nimeserveri (DNS) seadistamise võimaluste alt
	aadressi suunamise osa, näiteks <b>IP suunamine</b> (<i>IP
	Forwarding</i>) või <b>Muuda oma A-kirjet</b> (<i>Modifying
	an A-Record</i>). Tavaliselt leiad selle <b>DNS
	haldamise </b>(<i>Advanced DNS Management</i> ) alajaotusest.</p>
</li><li><p>Muuda domeeni
	<b>A-kirje</b> IP-aadress Voo serveri IP-aadressiks: <b>85.222.234.14 </b>.
	Lisa oma domeeni nimi A-kirjesse ilma www eesliiteta, kujul
	minudomeen.ee.</p>
</li>
<li><p>Lisa
	domeenile CNAME kirje www kolmanda astme domeeni jaoks. Kontrolli,
	et kirje nimi oleks www.minudomeen.ee,
	tüüp CNAME ja väärtus minudomeen.ee.<br/><br/></p>
</li> </ol>
<p>Sinu domeeni A-kirje ja CNAME peaksid nüüd sellised välja nägema:</p>
<table style="width: 100%;"><tbody><tr><td><b>NAME  </b><br/></td><td><b>		TYPE</b><br/></td><td><b>VALUE</b><br/></td></tr><tr><td>minudomeen.ee<br/></td><td>
A<br/></td><td>85.222.234.14<br/></td></tr><tr><td>www.minudomeen.ee<br/></td><td>CNAME<br/></td><td>minudomeen.ee<br/></td></tr></tbody></table>
<p><b><br/></b>Pärast IP-aadressi muutmist võib
minna kuni 48 tundi, enne kui muudetud kirje üle kogu interneti
levib ning antud aadressil hakkab avanema sinu Voo lehekülg. See
sõltub domeeni TTL (<i>time to live</i>) seadetest.<br/>
</p>
<h2 class="is_anchor" data-anchor="true" id="dns-seadete-muutmine-populaarsemateregistripidajate-veebikeskkondades">DNS seadete muutmine populaarsemate
registripidajate veebikeskkondades</h2>
<p>Juhendid DNS seadete muutmiseks populaarsemate registripidajate veebikeskkondades:<br/><br/></p>
<ul>
<li><a href="/tugi/domeenid/domeeni-suunamine-zone-ee-keskkonnas" target="_blank">Domeeni
suunamine Zone.ee keskkonnas</a></li>
<li><a href="/tugi/domeenid/domeeni-suunamine-veebimajutus-ee-keskkonnas" target="_blank">Domeeni
suunamine Veebimajutus.ee keskkonnas</a></li><li><a href="/tugi/domeenid/domeeni-suunamine-radicenter-ee-keskkonnas" target="_blank">Domeeni suunamine Radicenter keskkonnas</a></li></ul><br/>
<p>Loe edasi <a href="/tugi/domeenid/domeeni-seaded" target="_self">domeeni vaikekuju muutmise kohta</a>. <br/></p><ul>
</ul>
</div>
</body>
</html>
